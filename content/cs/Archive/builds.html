<html>
  <head>
    <meta HTTP-EQUIV="content-type" CONTENT="text/html; charset=UTF-8">
  </head>
  <body>
    <table width="100%">
      <tr>
	<td valign=top>
<h3>Testovací a debugovací buildy, UPX buildy</h3>

<h4>Testovací buildy</h4>

<p>
  Abychom zajistili pravidelné testování našich překladů a lokalizačních úprav, vytváříme
  tzv. <i>testovací buildy</i>. Většinou pouze pro GNU/Linux, FreeBSD a Microsoft Windows, neboť
  překlad pro operační systém Sun Solaris v&nbsp;našich podmínkách trvá poměrně dlouho. Testovací
  buildy pro tyto operační systémy naleznete na serveru <a
  href="ftp://ftp.linux.cz/pub/localization/OpenOffice.org/devel/">ftp.linux.cz</a>.
</p>

<h4>Debug buildy</h4>

<p>
  Náš tým pravidelně produkuje buildy české verze OpenOffice.org pro operační systémy GNU/Linux,
  Microsoft Windows a Sun Solaris. Každý z&nbsp;těchto buildů obsahuje přeložené prostředí, nápovědu
  apod. Abychom mohli jednoduše identifikovat překládané texty v&nbsp;uživatelském prostředí,
  vytváříme i&nbsp;tzv. <i>debug buildy</i>. Ty mají proti standardním verzím jeden rozdíl: každý
  přeložený řetězec je očíslován a potom se například v&nbsp;hlavním menu objeví položka
  "12793:Soubor" místo "Soubor" (viz obrázek).</p>

<center>
  <img src="/img/debug_build.png">
</center>

<p>
  Použitím debug buildu tedy mohou vývojáři jednoduše identifikovat přesné umístění překládaného
  řetězce v&nbsp;CVS stromu a případně jej jednoduše opravit. Bez tohoto nástroje by bylo velmi
  obtížné identifikovat přesné místo překladu. Například řetězec "Soubor" se v&nbsp;překladech verze
  1.0.2 nachází na 15 místech.
</p>

<h4>Paralelní běh normálního i&nbsp;debug buildu</h4>

<p>
  Pokud chcete vedle sebe na jednom počítači používat normální i&nbsp;debug build OpenOffice.org,
  můžete postupovat například následovně:
</p>

<ol>
  <li>nainstalujte normální verzi bez jakékoli změny</li>
  <li>rozbalte instalační sadu debug buildu</li>
  <li>upravte soubor <tt>setup.ins</tt> například takto:</li>

<pre>
--- setup.ins~  Sun Jun 29 09:48:58 2003
+++ setup.ins   Sun Jun 29 09:48:58 2003
@@ -1,6 +1,6 @@
 Installation gid_Installation
   ProductName   = "OpenOffice.org";
-  ProductVersion = "1.1.0";
+  ProductVersion = "1.1.0-DEBUG";
   VendorName    = "OpenOffice.org";
   DefaultDestPath = "%PRODUCTNAME%PRODUCTVERSION";
   ScriptVersion = 100;
</pre>
  <li>pokud používáte i&nbsp;skript <tt>install</tt> pro instalaci OpenOffice.org, musíte ho také mírně
    upravit:

<pre>
--- install~    Sun Jun 29 09:56:35 2003
+++ install     Sun Jun 29 09:49:24 2003
@@ -5,7 +5,7 @@
 
 # Set the Defaults Here
 oo_version="OpenOffice.org 1.1"
-oo_home=OpenOffice.org1.1
+oo_home=OpenOffice.org1.1-DEBUG
 oo_default_prefix=/usr/local
 oo_default_netflg=-net
 oo_default_interact=no
</pre>
OpenOffice.org se potom nainstaluje do jiného adresáře.</li>
</ol>

<p>
  V&nbsp;souboru <tt>~/.sversionrc</tt> potom budete mít následující:
</p>

<pre>
[Versions]
OpenOffice.org 1.1.0=file:///mnt/hdc2/pavel/OpenOffice.org1.1.0
OpenOffice.org 1.1.0-DEBUG=file:///mnt/hdc2/pavel/OpenOffice.org1.1.0-DEBUG
</pre>

<p>
  a obě verze bude možné mít spuštěné současně, což výrazně zefektivní proces ladění překladů.
</p>

<h4>UPX buildy</h4>

<p>
  Tyto buildy pro operační systémy Microsoft Windows obsahují spustitelné soubory a DLL knihovny
  sbalené <a href="http://upx.sf.net/">UPX kompresí</a>. S&nbsp;jejich kompilací jsme začali ve
  verzi OpenOffice.org 1.1 Beta 2 z&nbsp;důvodu úspory místa na discích uživatelů a rychlejšího
  startu OpenOffice.org. Je možné, že se v&nbsp;těchto verzích vyskytnou chyby, které ve
  standardních verzích nenajdete (o&nbsp;každém takovém <a href="/bugs.html">problému</a> rádi
  uslyšíme). Archivy s&nbsp;těmito buildy mají jméno "[jmeno_normal_buildu]_upx.zip" a jsou
  vystaveny na <a href="ftp://ftp.linux.cz/pub/localization/OpenOffice.org/devel/">ftp.linux.cz</a>.
</p>

    </td>
    <td width="180px" valign="top">
      <table border=1 cellspacing=0 cellpadding=2 width="100%" bgcolor="#ffffff">
	<tr><td bgcolor="#00315A"><font size=-1 color="white"><b>Projekt</b></font></td></tr>
	<tr><td bgcolor="#dddddd" style="padding: 5px;"><font size=-1 color="black">
	      <a href="/index.html">Úvod</a><br>
	      <a href="/people.html">O nás</a><br>
	      <a href="/sponsorship.html">Sponzoring</a><br>
	</font></td></tr>
	<tr><td bgcolor="#00315A"><font size=-1 color="white"><b>Pro uživatele</b></font></td></tr>
	<tr><td bgcolor="#dddddd" style="padding: 5px;"><font size=-1 color="black">
	      <a href="http://www.OpenOffice.cz">Portál www.OpenOffice.cz</a><br>
	</font></td></tr>
	<tr><td bgcolor="#00315A" ><font size=-1 color="white"><b>Pro vývojáře</b></font></td></tr>
	<tr><td bgcolor="#dddddd" style="padding: 5px;"><font size=-1 color="black">
	      <a href="http://www.openoffice.org/project/www/issues/query.cgi">Issuezilla</a><br>
	      <a href="/issuezilla/index.html">Návod k používání Issuezilly</a><br>
	      <a href="/cvs_account.html">Překlady v CVS</a><br>
	      <a href="http://cs.openoffice.org/source/browse/cs/">CVS</a><br>
	      <a href="http://cs.openoffice.org/qa/">Statistiky QA</a><br>
	      <a href="http://cs.openoffice.org/qa/howto.html">Návod ke kontrole</a><br>
	      <a href="http://cs.openoffice.org/stats/">Statistiky překladů</a><br>
	      <a href="/builds.html">Testovací a debug buildy, UPX buildy</a><br>
	      <a href="/servlets/SummarizeList?listName=dev">Konference vývojářů</a><br>
	      <a href="/bugs.html">Oznámení chyby</a><br>
	      <a href="/issues/buglist.cgi?component=cs&issue_status=NEW&issue_status=STARTED&issue_status=REOPENED">Seznam chyb</a><br>
	      <br>
	      <a href="/roadmap/index.html">Roadmap</a><br>
	      <a href="/how_to_help.html">Jak mohu pomoci?</a><br>
	      <a href="/links.html">Odkazy</a><br>
	      <br><br>
	      <a href="/news.rss"><img border=0 src="/img/xml.gif"></a>
	</font></td></tr>
      </table>
    </td>
  </tr>
</table>
</body>
</html>
