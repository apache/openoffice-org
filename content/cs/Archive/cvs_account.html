<!DOCTYPE html>
<html>
  <head>
    <meta HTTP-EQUIV="content-type" CONTENT="text/html; charset=UTF-8">
	<title>Návod na práci s CVS projektu OpenOffice.org</title>
  </head>
  <body>
    <table width="100%">
      <tr>
	<td valign=top>
<h2>Návod na práci s CVS projektu OpenOffice.org</h2>

<p>
  Pokud se chcete plnohodnotně podílet na vývoji OpenOffice.org, buď jako překladatel nebo dokonce
  vývojář kódu, potřebujete mít zřízen přístup do CVS. Použitá metoda je malinko nestandardní, ale
  je nutná, protože u tak velkého projektu je nutné citlivě řídit přístupová práva k jednotlivým
  částem kódu.
</p>

<p>
  Přístup do CVS je řízen jednak pomocí autorizace ssh klíčem a jednak jménem a heslem k CVS jako
  takovému.  Jméno a heslo používáte stejné jako pro přístup na portál www.openoffice.org, do
  IssueZilly a podobně.  SSH klíč si vygenerujete podle následujícího návodu.
</p>

<p>Návod se zabývá postupem pod operačním systémem GNU/Linux, pod Microsoft
Windows jsou principy podobné, nicméně je třeba použít jiné nástroje.
</p>
<h3>Založení CVS účtu pro OpenOffice.org</h3>

<ol>
  <li>Pro přístup do CVS projektu OpenOffice.org je nutné mít vygenerován SSH2 klíč. tento klíč si
  můžete vygenerovat např. pomocí příkazu <tt>ssh-keygen -d</tt>. Klíč ochráníte heslem, které budete
  muset zadávat při každém jeho použití, nebo si nakonfigurujete tzv. ssh-agenta a ten bude klíč poskytovat
  bez potřeby zadávat heslo opakovaně, zadáte jej pouze jednou při nahrání klíče do agenta.</li>

  <li>Dále je nutné, abyste měl vytvořen účet na serveru <a
  href="http://www.openoffice.org/">www.openoffice.org</a> a tedy byl zaregistrován.</li>

  <li>Přihlašte se na <a href="http://www.openoffice.org">http://www.openoffice.org</a>,
    vyberte <em>Issue Tracker -> Enter an Issue</em>, klikněte na <em>cs</em>, <em>Assigned To</em>
    vyplňte <tt>pjanik@openoffice.org</tt>, do <em>Summary</em> napište My SSH public key,
    do <em>Description</em> nějakou hezkou žádost a hlavně své jméno, klikněte na <em>Submit Issue</em>.</li>

  <li>Klikněte na <em>My Issues</em> a na číslo toho issue, kde najdete <em>Create new
      attachment</em>, klikněte na <em>Browse</em> (nebo podobně) a z&nbsp;disku vyberte soubor
      s <strong>veřejným</strong> klíčem (obvykle <tt>~/.ssh/id_dsa.pub</tt>),
      do <em>Description</em> napište např. "My public key" a zvolte typ "text/plain" a nakonec
      klikněte na <em>Submit</em>.</li>

  <li>Počkejte, až vám zařídí klíč. Obvykle to netvá déle než jeden den.</li>
  </ol>

  <p>Nyní jste úspěšně prošli první fází a stáváte se plnohodnotným členem týmu 
  projektu OpenOffice.org.</p>

<h3>Příprava pracovního prostředí</h3>
  <p>Vytvoříme si pracovní prostředí. Každý má vlastní názor, jak by
  mělo vypadat, takže tohle je takové nezávazné doporučení.</p>
  <p>Pokud nevíte jak nastavit ssh-agenta, zkuste, zda již není nakonfigurován. Většina moderních
  distribucí totiž ssh-agenta obsahuje implicitně a jediné co musíte udělat je zkusit zadat příkaz
  <kbd>ssh-add</kbd>. Pokud uvidíte dotaz <kbd>Enter passphrase for /home/dan/.ssh/id_rsa:</kbd>
  máte agenta funkčního a zadáním hesla do něj můžete uploadnout klíč. Zda se vám to povedlo uvidíte podle
  odpovědi, v&nbsp;případě úspěchu by měla vypadat takto: <kbd>Identity added: /home/dan/.ssh/id_rsa (/home/dan/.ssh/id_rsa)</kbd>. 
  To vám ušetří mnoho práce v&nbsp;budoucnu. Klíč do agenta je nutné nahrát při každém startu Xserveru.</p>
  <p>Dále budeme potřebovat dávku, kterou si vytvoříme tunel na CVS server.
  Vstoupíme proto do adresáře, kam si dáváme vlastní spustitelné soubory (pravděpodobně ~/bin) a
  vytvoříme tam nový script jménem ootunnel. Bude mít tento obsah:
  </p>
  <p><pre>#!/bin/bash
ssh -2 -x -L 2401:localhost:2401 tunnel@openoffice.org</pre>
  </p>
  <p>jak prosté, jen dva řádky.
  </p>
  <p>Nastavíme si, že script je spustitelný, chmod u+x ootunnel a jdeme dále.
  </p>
  <p>Vytvoříme si v&nbsp;domovském adresáři adresář pro vývoj.
  </p>
  <p><pre>mkdir ~/OOo</pre>
  </p>
  <p>a provedeme do něj checkout modulů, které budeme používat. U&nbsp;překladatelů se jedná o&nbsp;modul cs/po.
  Abysme to mohli udělat, tak
  potřebujeme mít zaregistrovaný náš ssh klíč na cvs serveru. Tento krok tedy nelze provést před 
  dokončením registrace popsané v&nbsp;první části. Pokud registraci máme, pokračujeme dále:
  </p>
  <p>Otevřeme si xterm, v&nbsp;něm zadáme příkaz
  </p>
  <p><pre>dan@dan:~> ~/bin/ootunnel</pre>
  </p>
  <p>Je možné že budeme dotázáni na heslo (passphrase) k&nbsp;privátními ssh klíči. Při prvním spuštění budeme navíc
  muset akceptovat identitu vzdáleného stroje. Na tuto výzvu je nutné odpovědět "yes", skutečně celým slovem, pouhé Y nefunguje.
  Pokud je vše v&nbsp;pořádku, dozvíme se:
  </p>
  <p><pre>Tunnel established.  Type ctrl-c to exit.</pre>
  </p>
  <p>Otevřeme si další xterm a zadáme:
  </p>
  <p><pre>cd ~/OOo</pre>
  </p><p><pre>cvs -d:pserver:moje_jmeno_z_portalu@localhost:/cvs login</pre>
  </p><p>.. zadáme heslo, kterým se přihlašujeme na www.openoffice.org
  </p><p><pre>cvs -z3 -d:pserver:moje_jmeno_z_portalu@localhost:/cvs checkout cs/po</pre>
  </p><p><kbd>cs/po</kbd> je modul s&nbsp;překlady, pokud budete pracovat na něčem jiném, příslušné jméno
  modulu Vám sdělí ten, kdo Vás pro danou činnost naverboval.</p>
  <p>Nyní jsme dosáhli tzv. checkoutu souborů k&nbsp;překladu či jiným účelům. Ten se provádí jen
  jednou. Nyní již budeme pokaždé provádět jen cvs up, abychom stáhli do svého
  adresáře kopie aktuální verze souborů. cvs up se zadává již přímo v&nbsp;adresáři
  ~/OOo/cs/po nebo v&nbsp;některém z&nbsp;podadresářů.
  </p>

  <h3>Každodenní práce s&nbsp;CVS</h3>  
  <p>Každou práci s&nbsp;CVS zahájíme opět spuštěním scriptu ootunnel, jak je popsáno výše.</p>  
  <p>Když tunel běží, používáme zcela běžné CVS příkazy, tedy pro aktualizaci lokální kopie příkaz
  <kbd>cvs up</kbd> a pro uložení provedených změn do CVS <kbd>cvs ci</kbd>.</p>
  <p>Po ukončení práce uzavřete tunel stisknutím CTRL+C. Tunel spotřebovává prostředky serveru,
  proto je vhodné mít jej aktivní jen když jej potřebujete. Tedy u&nbsp;příležitostného uživatele není dobré
  spouštět je automaticky při každém startu počítače.</p>
  
  <h3>Překlady</h3>
  <p>Nyní si popíšeme jak budeme provádět překlad. Vhodný na to je kbabel, ale použít je možné
cokoliv, co umí pracovat s .po soubory. Třeba i&nbsp;textový editor, ale tam je
velké riziko chyby. Pokud budeme editovat soubor ručně, tak je nutné před
jeho uploadem zkusit příkazem "<kbd>msgfmt --statistics prekladanysoubor</kbd>" jestli
soubor neobsahuje syntaktickou chybu, která by způsobila chaos při dalším
zpracování souborů.
</p>
<p>V&nbsp;Kbabelu provedeme následující nastavení:
</p>
<p>V&nbsp;menu Projekt-Nový založte nový projekt. Název projektu si vyplňte libovolný, stejně tak Název souboru s nastavením, Jazyk Czech a Typ projektu Jiný. Základní složku PO souborů můžete vyplnit, pokud budete chtít používat Správce katalogů.</p>
<p>Po vytvoření projektu, zvolte Projekt-Nastavit a nastavte:
</p><p>Identita:<br>
Jméno - vlastní<br>
Plný název jazyka - Czech<br>
kód jazyka - cs<br>
mailling list - dev@cs.openoffice.org<br>
<br>
Ukládání:<br>
Kódování UTF8<br>
<br>
Různé:<br>
znak klávesových zkratek: ~<br>
</p>
<p>a to by mělo z&nbsp;nastavení stačit.
</p>
<p>Při příštím spuštění musíte KBabelu říct, že má načíst nastavení tohoto projektu. Buď jej spustíte příkazem
<kbd>kbabel --project cesta/k/souboru/s/nastavením</kbd>
nebo po spuštění KBabelu vyberte Projekt-Načíst.</p>
<p>A můžeme začít překládat.</p>
<p>Když máme daný soubor přeložen zadáme:
</p>
<p><pre>EDITOR=joe cvs ci</pre>
</p><p>kde místo joe můžeme zadat jiný oblíbený editor.
</p>
<p>Vybafne na nás stránka vypadající nějak takto:
</p>
<p><pre>Issue number:
Submitted by:
Reviewed by:
CVS: ----------------------------------------------------------------------
CVS: Issue number:
CVS:   If this change addresses one or more issues,
CVS:   then enter the issue number(s) here.
CVS: Submitted by:
CVS:   If this code has been contributed to the project by someone else; i.e.,
CVS:   they sent us a patch or a set of diffs, then include their name/email
CVS:   address here. If this is your work then delete this line.
CVS: Reviewed by:
CVS:   If we are doing pre-commit code reviews and someone else has
CVS:   reviewed your changes, include their name(s) here.
CVS:   If you have not had it reviewed then delete this line.
CVS: ----------------------------------------------------------------------
</pre></p>
<p>a tak pokračuje dále. všechny řádky začínající "CVS:" budou odstraněny, do nich
nemá smysl nic psát. Do ostatních je potřeba uvést kdo a proč změny
prováděl. Vezmeme to popořadě:
</p>
<p>Issue number: ponecháme a doplníme číslo chyby, kterou odstraňujeme, pokud
se jedná o&nbsp;chyby hlášenou v&nbsp;IZ. Při běžném překladu ponecháváme nevyplněné.
</p>
<p>Submitted by: tento řádek odstraníme, pokud se nejedná o&nbsp;případ, kdy
submitujeme překlad, který provedl někdo jiný.

</p><p>Reviewed by: opět odstraníme, ledaže bysme měli spolupachatele, který náš
překlad kontroloval.
</p>
<p>Tyto dva řádky jsou určeny spíše pro submity kódu, než překladů.

</p><p>Na další nový řádek uvedeme důvod, proč děláme commit. Pokud jen tak
překládáte, není tam prakticky co napsat. Ale pokud již provádíte revizi
nebo opravujete chybu, je velmi důležité tam uvést, co se dělo. Např.
</p>
<p>Změna horké klávesy kvůli kolizi
</p>
<p>nebo něco podobného, aby bylo vždy vidět, co a jak se se souborem dělo a
případně se dalo dohledat, proč akci, která nevypadá logicky, autor dělal.
</p>
<p>Po ukončení editace tohoto souboru opustíme editor a uvidíme něco jako:
</p>
<p><pre>File /tmp/cvsXtzIe4 saved.
Checking in schedule.po;
/cvs/cs/po/wizards/source/schedule.po,v  &lt;--  schedule.po
new revision: 1.2; previous revision: 1.1
done
</pre></p>
<p>Můžeme si gratulovat, náš překlad byl vložen do CVS a při dalším překladu
OOo bude automaticky jeho součástí.
</p>
<p>Při práci se držte několika zásad:
</p>
<ul><li><p>Před zahájením překladu oznamte co překládádáte v&nbsp;konferenci vývojářů, aby se nestalo,
že budou zbytečně dva dělat totéž. Teoreticky si můžete editovaný soubor v&nbsp;CVS zamknout, ale nepoužíváme
to, protože to ani nijak zvlášť dobře nefunguje.
</p></li>
<li><p>Vždy než začnete pracovat, udělejte cvs up v&nbsp;adresáři, kde chcete pracovat,
máte tak záruku, že začnete s&nbsp;aktuálními soubory. Není tragédie, pokud
použijete starší, ale budete mít problémy při commitu a budete muset ručně
řešit případné nesoulady.</p></li>

<li><p>Po skončení práce udělejte commit, (cvs ci), nenechávejte to na další den,
opět by mohlo dojít ke kolizím.
</p></li>
<li><p>Pokud budete updatovat více souborů najednou, nevadí, commit je inteligentní
a najde všechny a provede commit najednou. To je výhoda při běžném překladu,
kdy nemusíte ten popisný soubor vyplňovat pro každý změněný soubor, ale jen
pro všechny najednou. Naopak pokud opravujete chyby hlášené v&nbsp;IZ a mající
číslo, dělejte commit po každé změně, aby bylo možné jednoznačně přiřadit
opravu k&nbsp;chybě v&nbsp;IZ.</p></li>
</ul>
<p>Po skončení práce vstupte do okna, kde jste otevřeli tunel a ukončete
jej stiskem Ctrl+C.</p>

    </td>
    <td width="180px" valign="top">
      <table border=1 cellspacing=0 cellpadding=2 width="100%" bgcolor="#ffffff">
	<tr><td bgcolor="#00315A"><font size=-1 color="white"><b>Projekt</b></font></td></tr>
	<tr><td bgcolor="#dddddd" style="padding: 5px;"><font size=-1 color="black">
	      <a href="/index.html">Úvod</a><br>
	      <a href="/people.html">O nás</a><br>
	      <a href="/sponsorship.html">Sponzoring</a><br>
	</font></td></tr>
	<tr><td bgcolor="#00315A"><font size=-1 color="white"><b>Pro uživatele</b></font></td></tr>
	<tr><td bgcolor="#dddddd" style="padding: 5px;"><font size=-1 color="black">
	      <a href="http://www.OpenOffice.cz">Portál www.OpenOffice.cz</a><br>
	</font></td></tr>
	<tr><td bgcolor="#00315A" ><font size=-1 color="white"><b>Pro vývojáře</b></font></td></tr>
	<tr><td bgcolor="#dddddd" style="padding: 5px;"><font size=-1 color="black">
	      <a href="http://www.openoffice.org/project/www/issues/query.cgi">Issuezilla</a><br>
	      <a href="/issuezilla/index.html">Návod k používání Issuezilly</a><br>
	      <a href="/cvs_account.html">Překlady v CVS</a><br>
	      <a href="http://cs.openoffice.org/source/browse/cs/">CVS</a><br>
	      <a href="http://cs.openoffice.org/qa/">Statistiky QA</a><br>
	      <a href="http://cs.openoffice.org/qa/howto.html">Návod ke kontrole</a><br>
	      <a href="http://cs.openoffice.org/stats/">Statistiky překladů</a><br>
	      <a href="/builds.html">Testovací a debug buildy, UPX buildy</a><br>
	      <a href="/servlets/SummarizeList?listName=dev">Konference vývojářů</a><br>
	      <a href="/bugs.html">Oznámení chyby</a><br>
	      <a href="/issues/buglist.cgi?component=cs&issue_status=NEW&issue_status=STARTED&issue_status=REOPENED">Seznam chyb</a><br>
	      <br>
	      <a href="/roadmap/index.html">Roadmap</a><br>
	      <a href="/how_to_help.html">Jak mohu pomoci?</a><br>
	      <a href="/links.html">Odkazy</a><br>
	      <br><br>
	      <a href="/news.rss"><img border=0 src="/img/xml.gif"></a>
	</font></td></tr>
      </table>
    </td>
  </tr>
</table>
</body>
</html>
