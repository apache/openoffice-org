OpenOffice.org Onsdag                                       2003-01-29
----------------------------------------------------------------------
1. Den danske hjemmeside endelig i gang
2. Væsentlig bedre dansk udgave af OpenOffice.org lige på trapperne
3. Første OpenOffice.org-konference i Hamborg til marts
4. De danske oversættere mødes
5. Introduktioner i fuld gang på e-postlisterne
----------------------------------------------------------------------

1. Den danske hjemmeside endelig i gang
---------------------------------------
Efter mere end to måneders infrastruktur-problemer er den officielle 
OpenOffice.org-hjemmeside da.openoffice.org. Her vil de danske aktivi-
teter omkring udviklingsprojektet og produktet OpenOffice.org ske: 
- oversættelse til dansk
- organisering af danske arrangementer
- udarbejdelse af vejledninger, tips og andre materialer
- hjælp via e-postlister
Vær med og påvirk din kontorpakke:
http://da.openoffice.org

2. Væsentlig bedre dansk udgave af OpenOffice.org lige på trapperne
-------------------------------------------------------------------
Den 24. januar blev den engelske udgave af OpenOffice.org 1.0.2 fri-
givet. Den danske udgave er ved at blive kompileret til både Linux 
og Microsoft Windows, så den kan forventes tilgængelig inden for de 
næste par uger. Oversættelsen er væsentlig mere komplet end i 1.0.1, 
da den i 1.0.2 er baseret på oversættelsen i StarOffice 6.0. Tak Sun.

3. Første OpenOffice.org-konference i Hamborg til marts
-------------------------------------------------------
OOoCon 2003 er den første OpenOffice.org-konference og afholdes i 
Hamborg, Tyskland 20. og 21. marts i år. Grunden til at Hamborg blev 
valgt, skyldes at det er her de fleste OpenOffice.org-udviklere ar-
bejder (50-60 stykker). Konference vil primært være for bidragsydere 
til projektet.
http://marketing.openoffice.org/conference/

4. De danske oversættere mødes
------------------------------
I forbindelse med at få lidt mere styr på oversættelsesaktiviteterne 
afholdes der møde for interesserede oversættere onsdag den 5. februar 
kl. 19.00 i DKUUGs mødelokale, Symbion, Fruebjergvej 3, København Ø.
Interesserede skal tilmelde sig på e-postadressen cs@openoffice.org.
Indholdet af mødet vil blive diskuteret på dansk-listen, som man kan 
tilmelde sig her: http://da.openoffice.org/mailinglist_dansk.html 

5. Introduktioner i fuld gang på e-postlisterne
-----------------------------------------------
En hel del af dem, som er på listerne har fulgt opfordringen til at 
give en kort introduktion af sig selv. Det er vigtigt i et åbent 
projekt-forum, at de aktive deltagere har en idé om, hvem som man 
diskutere med. Især på dansk-listen har folk fulgt opfordringen - 
håber at flere følger trop.
http://da.openoffice.org/about-mailinglist.html


---------------------------------------------------------------------
Nyhedsbrevet "OpenOffice.org Onsdag" udsendes hver onsdag til dem, 
der er tilmeldt e-postlisten nyhedsbrev@da.openoffice.org. Man kan 
tilmelde sig nyhedsbrevet ved at sende en e-post til adressen 
nyhedsbrev-subscribe@da.openoffice.org eller via hjemmesiden 
http://da.openoffice.org/newsletter.html

Du er velkommen til at videresende hele eller dele af nyhedsbrevet til 
hvem det måtte være, sålænge det klart fremgår, hvor det stammer  
fra, hvem som har videresendt det og med hvilket formål.
----------------------------------------------------------------------

De herligste hilsner
-- 
Claus Sørensen       Befri kontoret med en åben pakke - OpenOffice.org
Dansk kontaktperson  -------------------------------------------------
cs@openoffice.org    OpenOffice.org Onsdag - ugentlig dansk nyhedsbrev      
da.OpenOffice.org         http://da.openoffice.org/newsletter.html
