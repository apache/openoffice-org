OpenOffice.org Onsdag                                       2003-02-12
----------------------------------------------------------------------
1. Call for papers til international OpenOffice.org konference
2. Oversættelse af hjælpen og dokumenter i fuld gang
3. Linux og OpenOffice.org på Bornholm
4. Dansk udgave af 1.0.2 er til Solaris
5. OOoversættermøde og workshop
----------------------------------------------------------------------


1. Call for papers til international OpenOffice.org konference
--------------------------------------------------------------
For dem der gerne vil holde et indlæg eller stå for en workshop på den 
første internationale OpenOffice.org-konference er det med at fatte 
pennen og få skrevet et engelsk oplæg på maksimalt 400 ord. Oplægget 
skal være komitéen i hænde senest 21. februar. Se mere på:

  http://marketing.openoffice.org/conference/cfp.html

Konferencen afholdes i Hamborg tordag den 20. marts og fredag den 21. 
marts i år.


2. Oversættelse af hjælpen og dokumenter i fuld gang
----------------------------------------------------
Efter nogle infrastrukturmæssige bump så er det meget vigtige arbejde  
 
med oversættelse af hjælpen endelig kommet i gang. Koordineringen 
varetages af Patricia Endres fra ProFOSS i samarbejde med Århus Amt.
Har du lyst til at bidrage til dette, så se vejledningen på siden:

  http://da.openoffice.org/translation_of_help.html

Vejledning til brevfletning og Vejledning til tegneprogrammet Draw er 
80% oversat og mangler kun de tilhørende skærmbilleder. Henholdsvis 
Hans Christian Andersen og Henrik Ræder Clausen har stået for dette.
Status for oversættelse af vejledninger og anden dokumentation kan 
ses her:

  http://da.openoffice.org/translation_of_docs.html


3. Linux og OpenOffice.org på Bornholm (2003-02-27)
---------------------------------------------------
Torsdag den 27. februar kl. 19.00 lukker AMU-Center Bornholm dørene 
op for et dobbeltforedrag om henholdsvis Linux og OpenOffice.org.
Begge foredrag afholdes af lederen af det danske OpenOffice.org-
projekt Claus Sørensen. Der er fri entre og gratis OpenOffice.org-
installationscdrom til de første 50 forhåndstilmeldte. Forhåndstil-
melding sker på telefon 56 97 57 00.

Adressen for arrangementet:

  AMU-Center Bornholm
  Brovangen 2
  3720 Aakirkeby
  Telefon: 56975700
 
Se mere om arrangementet på arrangementslisten:

  http://da.openoffice.org/events.html


4. Dansk udgave af 1.0.2 er også til Solaris
--------------------------------------------
Den kommende danske udgave af OpenOffice.org kommer også til Solaris 
både på Intel og på Sparc. Udgaven skal blandt andet installeres på 
 
en af Danmarks største computere - DTU's Sun-supercomputer som bruges 
i databarene. Inden den bliver frigivet på dansk, skal udgaverne kva-
litetssikres, hvilket også udgaverne til Microsoft Windows og Linux 
er i gang med.  


5. OOoversættermøde og workshop
-------------------------------
Onsdag den 5. februar holdte OOoversætterne deres første møde. Der 
var mødt 10 OOoversættere op og havde vidt forskellig alder og bag-
grund - flere endda med andet modersmål end dansk. Dog var der kun 
en enkelt kvinde - men det kan forhåbentlig ændre sig. Vi fik sat 
ansigter på epostadresserne og er alle klar til at tage fat.

Det næste arrangement bliver en OOoversætter-workshop, hvor vi hjæl-
per hinanden med forskellige oversætter-relaterede opgaver - samt 
hygger os med hinanden. Der vil blive sponsoreret frokost til alle 
aktive deltagere. Workshoppen vil blive afhold lørdag den 22. febru-
ar og strække sig fra 9.00 om formiddagen til 16.00 om eftermiddagen.
Det endelige program vil snarligt blive annonceret på arrangements-
siden:

  http://da.openoffice.org/events.html


---------------------------------------------------------------------
Nyhedsbrevet "OpenOffice.org Onsdag" udsendes hver onsdag til dem, 
der er tilmeldt e-postlisten nyhedsbrev@da.openoffice.org. Man kan 
tilmelde sig nyhedsbrevet ved at sende en e-post til adressen 
nyhedsbrev-subscribe@da.openoffice.org eller via hjemmesiden 
http://da.openoffice.org/newsletter.html

Du er velkommen til at videresende hele eller dele af nyhedsbrevet til 
hvem det måtte være, sålænge det klart fremgår, hvor det stammer  
fra, hvem som har videresendt det og med hvilket formål.
----------------------------------------------------------------------

De herligste hilsner
-- 
Claus Sørensen       Befri kontoret med en åben pakke - OpenOffice.org
Dansk kontaktperson  -------------------------------------------------
cs@openoffice.org    OpenOffice.org Onsdag - ugentlig dansk nyhedsbrev      
da.OpenOffice.org         http://da.openoffice.org/newsletter.html
