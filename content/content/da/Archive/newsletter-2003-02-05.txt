OpenOffice.org Onsdag                                       2003-02-05
----------------------------------------------------------------------
1. Kurser og deres udbydere på siden
2. Første oversættelse lagt op
3. Det danske projekt i medierne
4. Open Office XML-konference i Danmark til maj.
5. Mange har meldt deres deltagelse
----------------------------------------------------------------------

1. Kurser og deres udbydere på siden
------------------------------------
Så er der også kommet en side op med kurser og udbyderne af disse.
Indtil videre er der kun tale om tre kursusudbydere (Carlssons, IDG og
PROSA) og blot kurser fra den IDG. Siden vil løbende blive opdateret, 
når flere kursusudbydere melder sig og deres kurser til.
http://da.openoffice.org/courses.html
 
2. Første oversættelse lagt op
------------------------------
I går blev den første fuldstændig oversatte fil lagt op. Det drejer
sig om readme.html-filen, som følger med installationen. Oversætteren 
er Henrik Ræder Clausen. Der er en del andre filer på vej f.eks. 
Generelle OSS (FAQ), som blot mangler at blive HMTL'iseret.

3. Det danske projekt i medierne
--------------------------------
Computerworld Online, Comon og Jyllandsposten Internet havde alle tre
artikler om opstarten af den danske del af OpenOffice.org. Comon's og 
Jyllandspostens artikler er identiske, så nedenfor er kun en henvis-
ning til ComputerWorld og Comon:
http://www.computerworld.dk/default.asp?Mode=2&ArticleID=17899
http://www.comon.dk/index.php?page=news:show,id=13092

4. Open Office XML-konference i Danmark til maj
-----------------------------------------------
Den danske del af OpenOffice.org vil sammen med blandt andre DKUUG 
afholde en konference den 7. maj i år, hvor omdrejningspunktet bliver 
det åbne dokumentformat Open Office XML, som er ved at blive standar-
diseret i OASIS. StarOffice og OpenOffice.org vil formodentlig blive 
de primære produkter. Mere om denne konference næste uge.

5. Mange har meldt deres deltagelse
-----------------------------------
Overraskende mange har meldt, at de er interesseret i at bidrage til 
OpenOffice.org efter lanceringen af hjemmesiden. Selv dem uden større 
teknisk kendskab, tilbyder sig som oversættere eller til at udarbejde 
vejledninger eller skabeloner. "Vi kan bruge alle, som har tiden og 
lysten", siger Claus Sørensen, leder af det danske projekt.


---------------------------------------------------------------------
Nyhedsbrevet "OpenOffice.org Onsdag" udsendes hver onsdag til dem, 
der er tilmeldt e-postlisten nyhedsbrev@da.openoffice.org. Man kan 
tilmelde sig nyhedsbrevet ved at sende en e-post til adressen 
nyhedsbrev-subscribe@da.openoffice.org eller via hjemmesiden 
http://da.openoffice.org/newsletter.html

Du er velkommen til at videresende hele eller dele af nyhedsbrevet til 
hvem det måtte være, sålænge det klart fremgår, hvor det stammer  
fra, hvem som har videresendt det og med hvilket formål.
----------------------------------------------------------------------

De herligste hilsner
-- 
Claus Sørensen       Befri kontoret med en åben pakke - OpenOffice.org
Dansk kontaktperson  -------------------------------------------------
cs@openoffice.org    OpenOffice.org Onsdag - ugentlig dansk nyhedsbrev      
da.OpenOffice.org         http://da.openoffice.org/newsletter.html
