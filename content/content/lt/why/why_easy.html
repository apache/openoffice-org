<!--#include virtual="/doctype.html" -->
<html>
  <head>
    
    <title>Kodėl būtent „Apache OpenOffice“: paprasta</title>
    <meta http-equiv="Content-Type" content="text/html; charset=UTF-8">
    <link href="/css/ooo.css" rel="stylesheet" type="text/css">
    
    
    
    <!--#include virtual="/scripts/google-analytics.js" --> 
    <!--#include virtual="/scripts/entourage.js" -->
  </head>
  <body>
    <!--#include virtual="/lt/brand.html" -->
    <div id="topbara">
      <!--#include virtual="/lt/topnav.html" -->
      <div id="breadcrumbsa"><a href="/">home</a>&nbsp;&raquo;&nbsp;<a href="/lt/">lt</a>&nbsp;&raquo;&nbsp;<a href="/lt/why/">why</a></div>
    </div>
    <div id="clear"></div>
      <!--#include virtual="/lt/why/leftnav.html" -->
      
    <div id="content"><h1 class="title">Kodėl būtent „Apache OpenOffice“: paprasta</h1>
      
      <p class="rfloatimg"><img src="/why/images/why_easy.png" alt="Kodėl „Apache OpenOffice“: lengva naudotis" /></p>
<p>Raštinės programų rinkinį „Apache OpenOffice“ lengva įsidiegti, lengva įvaldyti. Rinkinys tinka pradžiokams. Prieš tai naudojusiesiems kitas raštinės programas žinia – irgi gera. „Apache OpenOffice“ programose stebint jau pažįstamus ekrano vaizdus bei meniu sąrašus,  pravers visos lig šiol sukauptos žinios, o anksčiau sukurtų bylų iš naujo įvesti irgi nereikės, nes „Apache OpenOffice“ jas greičiausiai perskaitys.</p>
<ul>
<li>
<p><strong>Galima naudotis iš karto</strong></p>
<p>Pratusiuosius prie kitų raštinės programų „Apache OpenOffice“ maloniai nustebins. Čia viskas itin sklandu. Tyrimai rodo, kad pereiti nuo „Microsoft Office“ prie „Apache OpenOffice“ yra paprasčiau (ir pigiau) negu nuo „Microsoft Office“ prie naujesnės „Microsoft“ laidos „Office 2007“. „Apache OpenOffice“ rinkinys yra vientisas, todėl jį sudarančios programos tarpusavyje sąveikauja nuosekliai. Net pagalbos sistema yra bendra. Nebūtina žinoti, su kuria programa dokumentas buvo kurtas – „Apache OpenOffice“ tinkamą programą pasirinks savaime. Būsimajam naudotojui tereikia rinkinį gauti iš žiniatinklio arba įsidiegti iš nešiojamos laikmenos.</p>
</li>
<li>
<p><strong>Duomenų nereikia įvesti iš naujo</strong></p>
<p>Suprantama, daugelis žmonių naudoja dokumentus, sukurtus su kitais žinomais raštinės programų paketais. „Apache OpenOffice“ rinkinys šias bylas skaito itin tiksliai, todėl pereiti prie jo yra labai nesudėtinga. Tiesą sakant, yra žinoma atvejų, kai „Apache OpenOffice“ perskaitė bylas, kurias pirminė programinė įranga atmetė kaip sugadintas. Jeigu draugai arba kolegos naudoja kitą programinę įrangą, galima ir toliau su jais keistis bylomis – dar geriau padovanoti jiems nemokamą „Apache OpenOffice“ kopiją!</p>
</li>
<li>
<p><strong>Bendruomenės pagalba</strong></p>
<p>Žengiant nauju keliu, gera žinoti, jog tuo pačiu keliu jau žengė milijonai žmonių. „Apache OpenOffice“ plėtoja, verčia, aptarnauja ir skleidžia dešimtis tūkstančių entuziastų vienijanti tarptautinė bendruomenė. Jeigu nors kartą teko valandų valandas laukti mokamos pagalbos iš komercinės programinės įrangos tiekėjo, bendruomeninė pagalba iš apsišvietusių ir geranoriškų savanorių maloniai stebins. Čia naudotojai bendrauja ne tik tu kitais naudotojais, bet ir su programinės įrangos plėtotojais bei vertėjais. Sveiki įsilieję į bendruomenę!</p>
</li>
</ul>

      
    </div>
    <!--#include virtual="/footer.html" -->
  </body>
</html>
