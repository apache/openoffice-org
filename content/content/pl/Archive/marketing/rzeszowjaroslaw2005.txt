Pytania uczestników prezentacji w Rzeszowie i Przemyślu:

- Czy napewno jest darmowy?
 - Tak, jest oparty na licencji GPL.

- Czy mogę go używać w firmie?
 - Tak.

- Co z tym, co wyprodukujemy w pakiecie office, również będę musiał rozdać za darmo? Prowadząc działalność finansową?
 - Nie, produkt będący efektem pracy oprogramowania na licencji GPL nie jest objęty tą licencją

- Czemu niektórzy dystrybutorzy oprogramowania GPL pobiarają opłaty? Znane mi są produkty OpenOffice.ux.pl i OpenOffice Polska, za które trzeba płacić. Czy to jest zgodne z licencją? Może Pan to wytłumaczyć na przykładzie UX?
 - Można rozpowszechniać oprogramowanie oparte na licencji GPL na kompaktach pobierając rozsądną opłatę. Wiadomo, nikt nie rozdaje kompaktów za darmo.
 - Można sprzedawać swoje dodatki do oprogramowania (tutaj był przykład z finezyjnym kalkulatorem pod przyciskiem na pasku narzędzi) pod warunkiem, że dostarczymy kod oprogramowania, który dostaliśmy od poprzedniego twórcy. Tak właśnie robi firma UX. Tłumaczy to oprogramowanie, oferuje swoje dodatki, szablony (tu wspomniałem o szablonie z PKD) i telefoniczną pomoc techniczną.

- Co, jeśliby UX się wycofało z tłumaczenia kodu?
 - Kod polskiej wersji jest dostępny za darmo, posiadam go na dysku i jak bym chciał, mógłbym go komuś najzwyczajniej w świecie sprzedać. Cóż, wtedy sam bym tłumaczył to oprogramowanie, ale musielibyście Państwo na nowe polskie wersje nieco dłużej poczekać.

- Co z tym początkowym twórcą, który tworzy kod? Czy mu się to opłaca rozdawać go tak za darmo?
 - Początkowy twórca również może zarobić na swoim kodzie.

- Pytanie to padło przy okazji omawiania Open Document: Co będzie musiał zrobić Microsoft? Dostosować swoje oprogramowanie?
 - Myślę, że tak... Chociaż Open Document wywodzi się z OpenOffice.org

- Czy OpenOffice.org nie jest tylko wersją demo Star Office? Wiadomo, jak jest coś darmowe i coś płatne, to z reguły jedna wersja jest "ta lepsza", a druga "ta gorsza".
 - Nie, Star Office jest tworzony wyłącznie przez programistów Sun Microsystems. OpenOffice.org jest tworzony przez programistów Sun Microsystems i przez programistów z całego świata. Jeśli ktoś stworzy kod, który będzie odpowiedni dla pakietu biurowego, kod z pewnością pojawi się w pakiecie.

- Czyli będę mógł otworzyć swoje pliki Worda?
 - Tak.

- Czy są jakieś skróty klawiszowe? Czy mogę tworzyć własne?
 - Tak, są różne skróty klawiszowe, na przykład CTRL-B, CTRL-I, CTRL-SHIFT-B a także można utworzyć własne skróty w opcjach.

- Czy będę mógł edytować pliki PDF?
 - Pliki PDF są nieedytowalne. Są jak pliki graficzne, ale zapis do formatu PDF jest możliwy.

- Czy można zapisywać zabezpieczony PDF?
 - Pewnie tak... Na stronie pl.openoffice.org w makrach jest również dostępny dodatkowy skrypt do eksportu dokumentów do formatu PDF, który posiada więcej opcji.

- Czy OpenOffice.org posiada galerię clipartów?
 - Tak. Jest dostępny przycisk, można dodawać swoje własne grafiki.

- Z jakiej jest pan firmy?
 - Z żadnej.

- Jaka jest ilość wierszy i kolumn w Calc?
 - 256 kolumn, 65,536 wierszy, taka sama jak w Excel.

WNIOSKI:
Prawdopodobnie jedyną barierą przed zainstalowaniem OpenOffice.org (chyba że ktoś jest amatorem Microsoft) jest brak wiedzy ogólnej na temat komputerów i nieznajomość samego pakietu. Ktoś, kto korzystał z wersji 1.0 i odinstalował ją często nie wie o istnieniu wersji 2.0, ponieważ od tej pory z różnych względów używa pakietu Microsoft. OpenOffice.org takim ludziom kojarzy się tylko ze starą, "toporną" 1.0. Wielu nie zdaje sobie nawet sprawy z tego, że między wersją 1.0 a 2.0 istniało wiele wersji z nowym interfejsem.

DALSZE WNIOSKI:
Nie powinniśmy robić prezentacji, jeśli organizator nie zasponsoruje całego wyjazdu osobie mającej prowadzić prezentację. Pan Ożarski podsunął mi pomysł, żebyśmy zgłosili do Ministra Edukacji propozycję finansowania naszych działalności takich jak ten wyjazd.



