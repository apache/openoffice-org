type=page
title=Programos
notice=https://www.apache.org/licenses/LICENSE-2.0
css=/product/styles.css
~~~~~~
Laisvųjų ir atvirųjų raštinės programų rinkinys „Apache OpenOffice“ suderinamas su kitomis žinomomis raštinės programomis. Rinkinį galima gauti, naudoti ir platinti nemokamai. [Gauti dabar][1]. Rinkinyje:

![Apache OpenOffice?](/images/AOO_logos/orb.jpg) # {.rfloatimg}

  - [rašykle](writer.html "Tekstų rengimo priemonė") kuriami ir taisomi laiškų, ataskaitų, dokumentų, tinklalapių tekstai bei piešiniai; # { .product-writer }
  - [skaičiuokle](calc.html "Lentelinio skaičiavimo priemonė") nagrinėjami skaičiuotėse išdėstyti duomenys, tvarkomi skaičiuotėse sudaryti sąrašai; # { .product-calc }
  - [pranešimų rengykle](impress.html "Skaidrinių pranešimų rengimo priemonė") kuriami ir taisomi skaidrių rodymams, susitikimams, tinklalapiams skirti pranešimai; # { .product-impress }
  - [braižykle](draw.html "Vektorinio braižymo priemonė") kuriami ir taisomi brėžiniai, ryšių diagramos, logotipai; # { .product-draw }
  - [duomenynų rengykle](base.html "Duomenynų rengimo priemonė") tvarkomi duomenynai, kuriamos užklausos ir ataskaitos, rikiuojami duomenys; # { .product-base }
  - [matematikos rašykle](math.html "Matematinių funkcijų rašymo priemonė") kuriamos ir taisomos mokslinės formulės bei lygtys. # { .product-math }

## Kodėl būtent „Apache OpenOffice“? #{ .why }

„Apache OpenOffice“ – kokybiškas:

- [„Apache OpenOffice“ istorija][2] tęsiasi jau 20 metų – sukurtas brandus ir veiksmingas programinės įrangos rinkinys;
- milijonai naudotojų;
- rinkinį giria [nepriklausomi vertintojai][3] iš viso pasaulio;
- „Apache OpenOffice“ plėtojamas atvirai, nieko neslepiant, todėl gali kliautis tik savo geru vardu.

„Apache OpenOffice“ – paprastas:

- savo išvaizda ir veiksena rinkinys atrodo savas, jį iškart gali naudoti kiekvienas, anksčiau dirbęs su panašiomis kitų gamintojų programomis;
- pereiti prie „Apache OpenOffice“ yra paprasta: rinkinys skaito daugumą kitų panašių programų bylų;
- rinkinys išverstas į lietuvių ir daugybę kitų [kalbų][4];
- „Apache OpenOffice“ aptarnauja pasaulinė draugiškų savanorių bendruomenė, mielai gelbstinti ir naujokams, ir žinovams.

„Apache OpenOffice“ – nemokamas:

- „Apache OpenOffice“ galima gauti nemokamai be jokių licencinių mokesčių;
- galima diegti neribotame skaičiuje asmeninių kompiuterių (PC);
- galima naudoti visur: namuose, švietimo, valdžios, viešojo administravimo įstaigose, verslo įmonėse ir t. t.;
- galima dalinti nemokamas kopijas šeimos nariams, draugams, bendramoksliams, bendradarbiams ir kt.

„Apache OpenOffice“ atitinka tarptautinius standartus:

- pirmasis pasaulyje programinės įrangos rinkinys, savo vidiniu bylų formatu pasirinkęs [OASIS][6] [atvirojo dokumento formatą][7] (ISO/IEC 26300).

### [Sužinoti daugiau][8] arba [išmėginti dabar][1]!

[1]: /lt/download "Download Apache OpenOffice"
[2]: /about_us/milestones.html
[3]: reviews.html
[4]: /projects/native-lang.html
[6]: http://www.oasis-open.org/
[7]: http://www.oasis-open.org/committees/tc_home.php?wg_abbrev=office
[8]: /lt/why/
