type=page
title=Kodėl būtent „Apache OpenOffice“: kokybiška
notice=https://www.apache.org/licenses/LICENSE-2.0
~~~~~~
![Kodėl „Apache OpenOffice“: šauni programinė įranga](/why/images/why_great.png) # {.rfloatimg}

Šauniai programinei įrangai reikia šaunių žmonių. „Apache OpenOffice“– tai virš 20 metų trunkančio tolydaus aukštos kokybės programinės įrangos projektavimo rezultatas. „Apache OpenOffice“ programinė įranga projektuota vientisai, todėl pasižymi pasaulinio lygio nuoseklumu ir kokybe. Atviroji programinės įrangos plėtosena reiškia, kad nėra jokių paslapčių.


  - **Geriau suprojektuota**

    Virš 20 metų plėtojamas „Apache OpenOffice“ – tai brandus ir patikimas gaminys. Nuo pat pradžių „Apache OpenOffice“ programinė įranga projektuota vientisai, o ne lipdant iš atskirų programų, todėl naudoti rinkinį yra lengva ir sklandu. Išmokus veiksmą vienoje programoje, jį galima kartoti ir kitose. Visoms programoms bendra kontekstinė pagalba neįkyriai talkina ten, kur reikia. Dokumentus galima atsiversti iš bet kurios „Apache OpenOffice“ programos, nes visos jos veikia kaip viena. Rinkinys pritaikytas pagrindinėms kompiuterinėms platformoms: „Microsoft Windows“, „GNU/Linux“, „Sun Solaris“, „Apple Mac“. Argi ne puiku?

  - **Geriau pritaikyta naudotojui**

    „Apache OpenOffice“ apima visą raštinei reikalingą programinę įrangą. Nereikia sukti galvos, ką diegti ir ko ne: viskas padaroma, paleidus vieną diegimo programą. Įdiegiamos net priemonės, kurių naudotojas neras kitose brangiose programose, pavyzdžiui, galimybė kurti PDF bylas, pasižyminčias nekintama išvaizda visuose kompiuteriuose. Siūlomi ir kasdien gausėjantys plėtiniai – tai papildomos priemonės, kurias gali teikti kiekvienas plėtotojas. Programinę įrangą „Apache OpenOffice“ projektas leidžia keliskart per metus, kad naujomis priemonėmis pasinaudoti būtų galima kuo greičiau.

  - **Sąžininga programinė įranga**

    Plėtojant „Apache OpenOffice“ vadovaujamasi atvirosios programinės įrangos nuostatais, kuriems yra svetimas slaptumas. Su programomis nuodugniai susipažinti gali visi, visi gali siūlyti, kaip jas pagerinti, nurodyti riktus ir juos pašalinti, pranešti apie nesklandumus arba pageidauti patobulinimų, matyti kitų naudotojų arba plėtotojų atsakymus. Esamų ir būsimų leidinių tvarkaraštis skelbiamas viešojoje vikipedijoje, todėl nesunku apsispręsti, kaip ir kada įsidiegti naują laidą, kad būtų galima naudotis naujausiomis priemonėmis. Pratusiesiems prie komercinės programinės įrangos ir šiai būdingos perdėtos reklaminės bei rinkodarinės kalbėsenos „Apache OpenOffice“ padvelks gaiviu vėju. Pats metas pasilepinti atvirosios programinės įrangos pranašumais!
