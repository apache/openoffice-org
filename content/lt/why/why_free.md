type=page
title=Kodėl būtent „Apache OpenOffice“: nemokama
notice=https://www.apache.org/licenses/LICENSE-2.0
~~~~~~
![Kodėl „Apache OpenOffice“: nemokama programinė įranga](/why/images/why_free.png) # {.rfloatimg}

„Apache OpenOffice“ – tai nemokama programinė įranga, nemokamai gaunama, nemokamai diegiama neribotame skaičiuje kompiuterių, nemokamai platinama neribotam skaičiui žmonių, nemokamai naudojama visur: namuose, švietimo ir viešojo administravimo įstaigose, verslo ir prekybos įmonėse – nemokamai be jokių išlygų.

  - **Nemokama**

    Patikėti, kad tokia kokybiška ir lengvai naudojama programinė įranga, kaip „Apache OpenOffice“, iš tikrųjų yra nemokama, nėra paprasta. „Apache OpenOffice“ rinkinys yra naudojamas nemokamai dėka tų, kurie prisidėjo tiek savo laiku, tiek savo lėšomis – pradedant atskirais asmenimis ir baigiant stambiomis bei smulkiomis įmonėmis. Atvirosios programinės įrangos licencija laiduoja, kad naudojimas liks nemokamas ir ateityje. „Apache OpenOffice“ bendruomenė kaskart džiaugiasi, išgirdusi apie žmonėms teikiamą rinkinio naudą. Padėti skleisti žinią gali kiekvienas, apie „Apache OpenOffice“ papasakodamas savo pažįstamiems ar net įteikdamas jiems nemokamą rinkinio kopiją. Dažniausiai „Apache OpenOffice“ įsidiegiamas, apie rinkinį išgirdus iš pažįstamų.

  - **Be rūpesčių**

    Laisvosios programinės įrangos licencija lemia ne tik vienkartinį sąnaudų sumažėjimą. Lemia ir tai, kad ateityje nebereikės nerimauti dėl programinės įrangos teisėtumo arba pasibaigusio galiojimo termino. Žmonėms, atsakingiems už kelis kompiuterius smulkioje įmonėje, šimtus mokykloje, tūkstančius stambioje korporacijoje, nuo pečių nusirita didžiulė našta. Nebereikia programinės įrangos auditų, nebereikia metų metus saugoti pirkimo dokumentų, nebereikia baimintis, kad vienądien galima atsidurti teismo salėje tik dėl to, kad skaitant licencijos sutartį, netyčiomis pražiūrėta smulkiuoju šriftu užrašyta sąlyga.

  - **Laisva**

    Laisvąją programinę įrangą puoselėjanti bendruomenė brangina naudotojų laisvę rinktis. „Apache OpenOffice“ skaito ir rašo kitų žinomų raštinės programų bylas. Rinkinys pirmasis pasaulyje nuosekliai įgyvendino raštinės bylų formoms skirtą ISO standartą, kuriuo vadovaujasi vis daugiau programinės įrangos tiekėjų. Sudarytos visos sąlygos, kad panorėjęs, naudotojas galėtų laisvai pereiti prie kitos programinės įrangos, arba laisvai pakeisti savo asmeninį kompiuterį iš „Microsoft Windows“ į „Apple Mac“, arba „Linux“. Jeigu tokios pastangos sveikintinos, metas prisijungti prie „Apache OpenOffice“ bendruomenės.
