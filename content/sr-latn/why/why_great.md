type=page
title=Zašto Apache OpenOffice: velik program
notice=https://www.apache.org/licenses/LICENSE-2.0
~~~~~~
![Zašto Apache OpenOffice: velik program](/why/images/why_great.png) # {.rfloatimg}

Veliki program zahteva velike ljude. Apache OpenOffice je rezultat od preko dvadeset godina programerskog 
inženjerstva visokog kvaliteta. Dizajniran od početka kao **objedinjen softver**, 
Apache OpenOffice ima doslednost i kvalitet svetske klase. Njegov model razvoja 
**otvorenog koda** znači da nema tajni.

  - **Bolji uz pomoć dizajna**

    Razvijan više od dvadeset godina, Apache OpenOffice je zreo, pouzdan proizvod. OpenOffice je dizajniran
 od samog početka kao jedan celovit program – nije spajan od delova drugih programskih paketa. To ga čini 
vrlo konzistentnim i jednostavnim za upotrebu - ono što ste naučili u jednoj aplikaciji odmah je 
upotrebljivo u drugoj. Ugrađena kontekstno-senzitivna pomoć radi u svim aplikacijama, nenametljivo 
pružajući preciznu pomoć koja vam je potrebna. Možete čak da otvorite bilo koju vrstu dokumenta iz bilo koje
 aplikacije - OpenOffice  je zaista jedan celovit program. On takođe radi na svim glavnim računarskim 
platformama - Microsoft Windows, GNU/Linux, Sun Solaris, Apple Mac – zar nije to sjajno!
  
  - **Bolje za tebe**

Apache OpenOffice sadrži sve što je potrebno za kancelarijski program, u jednom paketu.
 Ne morate da brinete koju verziju da instalirate: jedan instalacioni program
 obezbeđuje sve. Instalacija takođe uključuje karakteristike koje neki skupi rivali
 ne pružaju - na primer, mogućnost da kreirate .pdf datoteke kada želite da 
garantujete šta će primalac da vidi na svom računaru. Tu je i sve veći raspon 
dodataka (proširenja): dodatne funkcije koje svaki programer može da pruži. 
Apache OpenOffice projekat objavljuje nove verzije programa nekoliko puta godišnje, 
tako da možete da iskoristite prednost novih funkcija što je brže moguće. 

  - **Pošten program**

    Apache OpenOffice se razvija korišćenjem principa otvoren-softver, sa pristupom 
„bez tajni“. Svako može da pogleda programe i predloži poboljšanja ili ispravke 
grešaka (bagova). Svako može da prijavi probleme ili zahteva proširenja, i 
svako može da vidi odgovor od ostalih korisnika i programera. Status sadašnjih 
i budućih izdanja prikazuje se na javnom wiki-ju, tako da možete da odlučite da
 li i kada želite da izvršite nadogradnju, da iskoristite nove mogućnosti. Svako 
ko koristi  komercijalni softver i njegove u hipu marketinške govore naći će da je 
Apache OpenOffice osvežavajuće drugačiji. Uživajte u prednostima otvorenog koda!
