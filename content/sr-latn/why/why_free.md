type=page
title=Zašto Apache OpenOffice: besplatan softver
notice=https://www.apache.org/licenses/LICENSE-2.0
~~~~~~
![Zašto Apache OpenOffice: besplatan softver](/why/images/why_free.png) # {.rfloatimg}

Apache OpenOffice je besplatan softver. To znači da ste slobodni da ga preuzmete, 
da ga besplatno instalirate na onoliko računara koliko želite, slobodni da 
prosledite kopije ka onoliko ljudi koliko želite. Možete koristiti OpenOffice 
u bilo koje svrhe, bez ograničenja: u privatne, obrazovne, u javnoj upravi, u 
komercijalne... Besplatan, zaista besplatan.

  - **Bez naknade**

    Teško je poverovati da program visokog kvaliteta, koji je lak za korišćenje kao Apache OpenOffice, zaista može biti besplatan. Ali, zahvaljujući doprinosima u vremenu i novcu, od pojedinaca, kao i malih i velikih preduzeća, OpenOffice je danas besplatan za korišćenje. Osim toga, licenca otvorenog koda koju koristi OpenOffice znači da ova sloboda korišćenja ne može nikada biti oduzeta. OpenOffice zajednici je drago ako vam naš softver koristi. Molimo Vas da nam pomognete tako što ćete reći ljudima u vezi Apache OpenOffice-a, a ako možete, prosledite im kopiju programa. Više ljudi koristi OpenOffice kao rezultat lične preporuke nego bilo koji drugi vid preporuke.

  - **Oslobođen od briga**

    Međutim, besplatna licenca znači mnogo više od jednokratne uštede. To znači da nikada ne treba da brinete da li je vaš softver legalan, ili da li će licenca isteći jednog dana. Za ljude odgovorne za veliki broj računara - od samo nekoliko u malom biznisu, do stotine u školi, ili na hiljade u korporaciji - ovo je ogroman pritisak za um. Nema potrebe za kontrolu softvera, za čuvanje faktura godinama, ne brinite oko završavanja na sudu zato što ste propustili da pročitate šta je sitnim slovima napisano u ugovoru o licenciranju.

  - **Mi cenimo vašu slobodu**

    Kao deo zajednice posvećen besplatnom softveru, mi takođe cenimo vašu slobodu izbora. 
Apache OpenOffice će čitati i pisati datoteke koje se mogu koristiti kod drugih uobičajenih 
kancelarijskih programa. OpenOffice je bio prvi program u svetu da u potpunosti podržava ISO 
standard za kancelarijske formate datoteka koja je usvojena od strane sve većeg broj proizvođača
 programa. Ako želite da koristite neki drugi softver, želimo da budete slobodni da to uradite. 
Ukoliko želite da na svom računaru pređete sa Microsoft Windows-a na Apple Mac ili na Linux, 
želimo da budete slobodni da to uradite. Ako vam se sviđa ovaj pristup, budite slobodni da se 
pridružite zajednici Apache OpenOffice-a.
