type=page
title=Baza Apache OpenOffice-a
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Base](/product/pix/base.png)](/product/pix/base-big.png "Kliknite za veću sliku") # {.rfloatimg}

**Baza** (engl. Base) je potpuno zaokružen sistem upravljanja bazom podataka, dizajniran da
zadovolji potrebe velikog broja korisnika, od

  - praćenja lične CD kolekcije, do
  - pravljenja mesečnog izveštaja o prodaji za korporativno odeljenje.

**Baza** nudi pomoćnike (čarobnjake) da pomognu neupućenim korisnicima u dizajniranju baze podataka (ili onima koji su samo novi korisnici
**Baze**) da kreiraju tabele, upite, obrasce i izveštaje, zajedno sa nizom 
unapred definisanih tabela za praćenje imovine, klijenata, prodajnih naloga,
faktura i još mnogo toga.			

Kada je lična upotreba baze podataka sve što želite, **Baza** nudi kompletnu HSQL
mašinu za relacionu bazu podataka, konfigurisanu za jednog korisnika, sa podacima koji su uskladišteni
pravo u **Bazinoj** datoteci, kao i ugrađenu podršku za dBase ravne datoteke.

Za napredne korisnike u profesionalne svrhe, **Baza** donosi ugrađenu podršku za drajvere
različitih višekorisničkih mašina baze podataka: MySQL, Adabas D, MS Access i
PostgreSQL. Pored toga, podrška za JDBC i ODBC standarde drajvera vam omogućava
da se povežete sa praktično bilo kojom postojećom bazom podataka.

**Baza** se jednostavno integriše u ostatak aplikacija Apache OpenOffice paketa,
na primer:

  - snabdevanje podacima adresara za cirkularno pismo u PISCU koristeći industrijski
    standard LDAP protokol, ili uobičajene formate adresara kao što su Microsoft
    Outlook, Microsoft Windows i Mozilla;
  - kreiranje povezanih opsega podataka u dokumentu RAČUNA za pilot analizu podataka 
    ili kao osnova za grafikone.

Za više informacija	o radu sa **Bazom** pogledajte web stranu
[Apache OpenOffice Wiki bazu podataka][1].

Za tehničke informacije, ili da pomognete da **Baza** postane još bolja, svratite
na [stranicu projekta **Baza**][2].

[1]: http://wiki.services.openoffice.org/wiki/database
[2]: http://dba.openoffice.org/
