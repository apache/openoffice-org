<!DOCTYPE HTML PUBLIC "-//W3C//DTD HTML 4.01 Transitional//EN">
<html><head>

  <title>Writer</title><meta http-equiv="Content-Type" content="text/html; charset=utf-8"></head>

<body>
<div id="toptabs">
<ul>
  <li><a href="index.html">Produkt</a></li>
  <li class="th"><a href="writer.html">Writer</a></li>
  <li><a href="calc.html">Calc</a></li>
  <li><a href="impress.html">Impress</a></li>
  <li><a href="draw.html">Draw</a></li>
  <li><a href="base.html">Base</a></li>
  <li><a href="math.html">Math</a></li>
  <li><a href="suite.html">Skupek</a></li>
  <li><a href="reviews.html">Ocene</a></li>
  <li><a href="studies.html">Študije</a></li>
  <li><a href="more.html">Več</a></li>
</ul>
</div>
<br>
<br>
<hr noshade="noshade" size="1">
<h2>
  Writer
</h2>
<h3>
  Za vse vaše dokumente
</h3>
<p>
  WRITER ima vse, kar lahko pričakujete od sodobnega, popolnoma opremljenega urejevalnika besedil ali programa za namizno založništvo.
</p>
<p>
  Dovolj enostaven je za hitre zapiske, in dovolj močan za ustvarjanje celih knjig s kazali vsebin, pojmov, diagrami itn. Svobodno se lahko prepustite sporočilu samemu - saj WRITER poskrbi, da je videti izvrstno.
</p>
<p>
  <a href="pix/writer-big.png" title="Kliknite za večjo sliko"><img src="pix/writer.png" alt="screen dump of Writer" style="margin: 5px; float: right;"></a>
  <em>Čarovniki</em> odstranijo nadležnost iz izdelave običajnih dokumentov, kot so pisma, faksi, dnevni redi, zapiski, kot tudi izvedbe bolj zapletenih opravil, kot je spajanje dokumentov. Seveda imate vso svobodo ustvarjanja lastnih predlog.
</p>
<p>
  <em>Slogi in oblikovanje</em> postavljajo moč slogovnih datotek v roke običajnega uporabnika.
</p>
<p>
  Ujemite tipkarske napake sproti s slovarjem 
  <a title="Link to downloadable diictionaries" href="http://lingucomponent.openoffice.org/dictpack.html"><em>Samopopravkov</em></a>, ki lahko preverja črkovanje, medtem ko tipkate.
</p>
<p>
  Zmanjšajte napor pri tipkanju z <em>dopolnjevanjem besed</em>, ki predlaga pogoste besede in fraze, tako da dokonča natipkano.
</p>
<p>
  <em>Samooblikovanje</em> poskrbi za oblikovanje že med samim tipkanjem, tako da se lahko v miru posvetite sporočilnosti svojega pisanja.
</p>
<p>
  <em>Okviri z besedilom</em> in <em>povezave</em> vam dajejo potrebna orodja, da se spopadete z opravili namiznega založništva za svoje biltene, letake itn., da bodo ti postavljeni natanko tako, kot to želite sami.
</p>
<p>
  Povečajte uporabnost svojih obsežnejših, zapletenejših dokumentov z ustvarjanjem kazala vsebine ali kazala pojmov, bibliografskimi sklici, ilustracijami, tabelami in drugimi predmeti.
</p>
<p>
Pošljite dokumente po e-pošti - WRITER ponuja neposredno povezavo z vašim programom za e-pošto.
</p>
<p>
  Naredite svoje dokumente prosto dosegljive z izvozom v obliki HTML na splet, ali jih objavite v zapisu Portable Document Format (.pdf), s čimer si zagotovite, da bo tisto, kar napišete, tudi to, kar vidi bralec.
</p>
<p>
  Shranjujte dokumente v zapisu OpenDocument, novemu mednarodnemu standardu za pisarniške dokumente. Ta zapis, zasnovan na XML, pomeni, da niste omejeni zgolj na WRITER. Svoje dokumente lahko uporabljate z vso programsko opremo, ki podpira standard OpenDocument.
</p>
<p>
  WRITER lahko seveda bere vse vaše stare dokumente v zapisu Microsoft Word, kot tudi shrani vaše delo v zapisu Microsoft Word, če jih želite poslati ljudem, ki so še vedno vpeti v izdelke podjetja Microsoft.
</p>

</body></html>