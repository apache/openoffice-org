<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta HTTP-EQUIV="CONTENT-TYPE" CONTENT="text/html; charset=utf-8">
  <title>OpenOffice.org 3.1 je kot pomlad!</title>
</head>
<body LANG="sl-SI" DIR="LTR">
<h1>OpenOffice.org 3.1 je kot pomlad!</h1>
<p>
Slovenska skupnost OpenOffice.org z zadovoljstvom oznanja vsesplošno dostopnost 
OpenOffice.org 3.1, pomembne nadgradnje vodilnega svetovnega odprtokodnega pisarniškega 
paketa v slovenskem jeziku.</p>
<p>
Največja posamična sprememba (ki obsega pol milijona vrstic kode!) in tudi najbolj vidna 
je temeljita prenova zaslonskega prikaza grafike v OpenOffice.org. Strokovno jo imenujemo 
glajenje robov - uporabniki pa bodo predvsem navdušeni, kako bolj razločna je grafika na 
zaslonu.
</p>
<p>
Writer podpira izboljšane komentarje, nadaljnjo integracijo preverjanja slovnice ter 
orisne ravni v odstavkih za kompleksne dokumente. Calc ima vroče namige za formule, na 
voljo so nove in izboljšane formule, izboljšave razvrščanja, odstranjenih je več ozkih 
grl pri delovanju programa, vrstici stanja je dodan drsnik povečave, delovne liste lahko 
preimenujete z dvoklikom. Chart omogoča prilagodljivo umeščanje osi, uporabno v znanosti 
in izobraževanju, ter prilagodljivo obravnavo "manjkajočih" podatkovnih točk. Impress je 
dobil gumba za povečevanje/pomanjševanje pisave. Base zdaj podpira poudarjanje skladnje 
SQL ter poenostavljeno distribucijo paketov z makri.
</p>
<p>
Izboljšana je podpora za dvosmerne pisave, podprti so tudi novi jeziki. V slovenski 
različici smo nadaljevali s poenotenjem prevodov čez ves paket ter slovenjenjem spletnih 
strani pomoči. OpenOffice.org ima pod pokrovom zdaj tudi bolj sposoben mehanizem zaklepanja 
datotek, kar uporabnikom omogoča varno skupno rabo datotek v večuporabniškem okolju.
</p>
<p>
Vabimo Vas, da novosti preizkusite še danes, ne bo Vam žal!
</p>
<p>
<a href="http://sl.openoffice.org/prenosi.html">Prenesi zdaj!</a> - <a href="http://sl.openoffice.org/novosti31.html">
Podrobnejši zapis o novostih (angl.)</a></p>
</body>
</html>