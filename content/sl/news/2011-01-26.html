<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="content-type" content="text/html; charset=utf-8">
  <title>OpenOffice.org 3.3 že čaka na prenos</title>
</head>
<body lang="sl-SI" dir="ltr">
<h1>OpenOffice.org 3.3 že čaka na prenos</h1>
<p>Projekt OpenOffice.org danes oznanja najboljšo izdajo doslej – OpenOffice.org 3.3. S funkcijami in izboljšavami, ki naslavljajo trenutne in prihodnje poslovne želje in potrebe, pisarniški paket vstopa na novo prizorišče. Poslovni uporabniki v javni upravi in zasebnem sektorju bodo nadvse uživali v izboljšani združljivosti s paketi MS Office, v izboljšavah pri delu s preglednicami in predstavitvami ter s številnimi drugimi novimi funkcijami in prispevki skupnosti. Poln seznam vsega, kar je dosegla skupnost, je na voljo na naslovu http://sl.openoffice.org/novosti33.html.</p>

<p>Openoffice.org 3.3 označuje mejnik v zorenju pisarniškega paketa. Desetletje zatem, ko je Sun Microsystems začel s projektom graditi pisarniški paket, je ta zrasel iz »brezplačne alternative« v privzeto in zapovedano izbiro za približno sto milijonov uporabnikov, ki cenijo kakovost, zanesljivost, razširljivost in uporabo odprtih standardov pri datotekah, ki jih paket uporablja – v zapisu OpenDocument (ODF).</p>

<p>Seznam novih elementov je obsežen, vsaj nekaj stvari pa moramo omeniti. OpenOffice.org 3.3 ni le hitrejši pri zagonu in delu, ampak obsega tudi vdelane standardne pisave PDF, višjo raven zaščite dokumentov v modulih Writer in Calc, milijon uporabnih vrstic v preglednicah, nove možnosti uvoza z vejico ločenih vrednosti (CSV) v Calc, vstavljanje risanih predmetov v grafikonih, izboljšano obravnavo postavitev prosojnic v Impressu in novo orodno vrstico za splošno iskanje.</p>

<p>Slovenska ekipa je ob slovenjenju paketa uspešno preizkusila slovenske različice paketa, posodobila slovenski slovar sopomenk, ki ga prispeva projekt <a href="http://www.tezaver.si">OdprtiTezaver</a>, ter odpravila pomanjkljivosti pravil deljenja slovenskih besed. Slovenski OpenOffice.org 3.3 je dostopen z vseh strežnikov OpenOffice.org kot uradna izdaja za vse pomembnejše operacijske sisteme.</p>

<p>Poleg izboljšav smo vključili tudi varnostne posodobitve, zato močno priporočamo vsem uporabnikom, da čim prej nadgradijo paket v novo izdajo. Prav tako, kot vedno, uporabnikom priporočamo, da sledijo osnovni zdravi pameti glede varnosti.</p>

<p><a href="http://sl.openoffice.org/prenosi.html">Prenesi zdaj!</a> - <a href="http://sl.openoffice.org/novosti33.html">Podrobnejši vodnik po novostih</a> - <a href="http://sl.openoffice.org/news/2011-01-26_33izjava.html">Uradno sporočilo za javnost</a></p>
</body>
</html>