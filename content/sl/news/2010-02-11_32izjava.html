<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="sl" lang="sl">
<head>
  <title>OpenOffice.org 3.2 - sporočilo za javnost</title>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="version" content="3.5.1.19.8" />
  <style type="text/css"> /* <![CDATA[ */
 <!--
 @import "/branding/css/tigris.css";
 @import "/branding/css/inst.css";
 -->
 /* ]]> */</style>
  <link rel="stylesheet" type="text/css" href="Datoteke_za_sl%20%20OpenOffice.org/print.css" media="print" />
  <link rel="shortcut icon" href="http://www.openoffice.org/favicon.ico" />
  <script src="Datoteke_za_sl%20%20OpenOffice.org/tigris.js" type="text/javascript"></script>
  <meta name="keywords" content="OpenOffice.org, Open Office, OpenOffice, openoffice, StarOffice, Star Office, OOo, ooo, xml, open source, developer, UNO, odprta koda, pisarniški paket, prenos, slovenski" />
  <meta name="description" content="OpenOffice.org: Odprt pisarniški paket" />
  <meta name="created" content="20060212;16131300" />
  <meta name="changed" content="20101115;22553100" />
</head>
<body>
<div id="body2col">

<h2>OpenOffice.org 3.2 otvarja sezono 2010 na trgu pisarniških paketov</h2>

<p><b>OpenOffice.org objavlja novo izdajo svojega brezplačnega, za uporabo enostavnega pisarniškega paketa</b></p>

<p><b>München, Nemčija (PRWEB), 11. februar 2010</b> – Na začetku leta, v katerem bo praznovala svojo desetletnico, in s skupno več kot tristo milijoni zabeleženih prenosov je danes ekipa OpenOffice.org objavila izdajo najnovejše različice svojega pisarniškega paketa. OpenOffice.org 3.2 deluje hitreje, ponuja nove in izboljšane funkcije, ponuja boljšo združljivost z drugimi pisarniškimi paketi in programi ter odpravlja hrošče in potencialne varnostne ranljivosti.</p>

<p>OpenOffice.org 3 je vodilni svetovni brezplačen pisarniški programski paket. Osnovne komponente, ki vključujejo urejevalnik besedil, preglednic, predstavitev, risb, formul in zbirk podatkov, lahko enostavno dopolnimo z razširitvami, ki jih je mogoče prenesti iz skladišča razširitev OpenOffice.org. V komaj enem letu od prve izdaje je OpenOffice.org 3 zabeležila več kot sto milijonov prenosov zgolj z osrednjega spletnega mesta za prenose, številka pa se še naprej povečuje. Uporabniki segajo od posameznikov z enim računalnikom do korporacij in vladnih služb z več kot deset tisoč uporabniki.</p>

<p>Med novostmi OpenOffice.org 3.2 so:</p>
<ul>
<li>hitrejši zagonski časi;</li>
<li>izboljšana združljivost z odprtim standardom (ODF) in lastniškimi vrstami datotek;</li>
<li>izboljšave vseh komponent, še posebej urejevalnika preglednic Calc, z več kot ducatom novih ali oplemenitenih funkcionalnosti;</li>
<li>modul Chart (ki je na voljo povsod v paketu OpenOffice.org) je doživel preobrazbo s stališča uporabnosti, ponuja pa tudi nove vrste grafikonov.</li>
</ul>
<p>Chris Goddard (Affiliorama.com) se veseli nove izdaje: »Pred štirimi leti smo bili start-up podjetje in OpenOffice.org, ki ne predstavlja čisto nobenega stroška, je bila očitna izbira zgolj iz finančnih razlogov. Zdaj še vedno uporabljamo OpenOffice.org, vendar iz drugih razlogov: njegova stabilnost in funkcionalnost sta šli v korak z našim hitro rastočim delovnim okoljem; in ker je odprtokodna, je neverjetno enostavno poiskati dober nasvet ob težavah ali prilagoditi program. Stalno propagiramo OpenOffice.org kot primerno alternativo podobnim izdelkom Microsoft pri naših (več kot 30.000) članih, in upamo, da nova različica spodbudi številne nove, ki bodo sledili našemu uspešnemu zgledu.«</p>

<p>Florian Effenberger, vodja projekta trženja OpenOffice.org, razlaga: »Nekateri so trenutno ujeti v druga orodja za osebno produktivnost – morebiti zaradi IT-usmeritve podjetja ali pa zaradi pogodbenih obveznosti do druge podedovane programske opreme. Za vse druge želimo, da bi OpenOffice.org v letu 2010 postal njihova prva izbira med pisarniškimi paketi – 3.2 nas popelje še bližje temu cilju.«</p>

<p>Vse uporabnike spodbujamo, da nadgradijo paket v novo izdajo. Vsi, ki še uporabljate OpenOffice.org 2, upoštevajte, da je bila ta različica razglašena za opuščeno decembra 2009, brez nadaljnjih varnostnih obližev ali popravkov hroščev, ki bi jih izdala skupnost. Podjetniška podpora z daljšimi življenjskimi cikli je morda na voljo pri distributerjih ali komercialnih ponudnikih, kot je Oracle, glavni sponzor projekta. Podrobnosti si v angleškem jeziku preberite <a href="http://development.openoffice.org/releases/eol.html">tukaj</a>.</p>

<p>Obširen vodnik po novostih je na voljo [http://sl.openoffice.org/novosti32.html tukaj]. Varnostni bilten s podrobnostmi o odpravljenih potencialnih ranljivostih bo v angleškem jeziku objavljen dan po tem obvestilu <a href="http://www.openoffice.org/security/bulletin.html">tukaj</a>.</p>

<p><a href="http://sl.openoffice.org/prenosi.html">Prenesite OpenOffice.org</a> brezplačno</p>

<p><a href="http://marketing.openoffice.org/press_kit.html">Medijsko gradivo</a> za OpenOffice.org v angleškem jeziku</p>

<p><a href="http://why.openoffice.org/">Zakaj OpenOffice.org?</a> – v angleškem jeziku</p>

<p><u>Stiki:</u><br />
Florian Effenberger (UTC +01h00)<br />
Vodja projekta trženja OpenOffice.org<br />
floeff@openoffice.org<br />
telefon +49 8341 9966 0 880<br />
mobil +49 151 1442 4108<br />
<br />
Louis Suarez-Potts (UTC -05h00)<br />
Vodja skupnosti OpenOffice.org<br />
Predsednik Sveta skupnosti<br />
louis@openoffice.org<br />
telefon +1 (416) 625 3843</p>

<p><a href="http://marketing.openoffice.org/contacts.html">Mednarodni stiki za trženje</a></p>

<h3>O OpenOffice.org</h3>
<p>Skupnost OpenOffice.org je mednarodna skupina prostovoljcev in sponzoriranih sodelavcev, ki razvijajo, prevajajo, podpirajo in propagirajo vodilni odprtokodni pisarniški paket OpenOffice.org®. Zahvaljujoč njihovim naporom lahko programsko opremo OpenOffice.org prenesete in uporabljate povsem brezplačno in za vse namene, zasebne ali komercialne. Podpornike spodbujamo, da se pridružijo skupnosti in tako zagotovijo OpenOffice.org nadaljnji razvoj in rast v prihodnosti.</p>
<p>Programska oprema OpenOffice.org uporablja standard OASIS za zapis OpenDocument (ISO/IEC 26300), podpira pa tudi lastniške vrste datotek, kot je Microsoft Office, na voljo pa je za glavne računalniške platforme v več kot 100 jezikih. Programska oprema OpenOffice.org je izdana pod licenco GNU Lesser General Public Licence (LGPL).<br />
Skupnost OpenOffice.org je hvaležna za velikodušno sponzorstvo velikega števila podjetij, predvsem sponzorja in ustanovitelja, družbe Oracle, ki še vedno prispeva največ.</p>
<p style="text-align:right"><a href="http://validator.w3.org/check?uri=referer"><img src="http://www.w3.org/Icons/valid-xhtml10" alt="Veljaven XHTML 1.0 Strict" height="31" width="88" /></a></p>
</div>
</body>
</html>
