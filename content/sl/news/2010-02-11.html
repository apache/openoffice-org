<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
  <meta http-equiv="content-type" content="text/html; charset=utf-8">
  <title>OpenOffice.org 3.2 odganja zimo!</title>
</head>
<body lang="sl-SI" dir="ltr">
<h1>OpenOffice.org 3.2 odganja zimo!</h1>
<p>
Na začetku leta, v katerem bo praznovala svojo desetletnico, in s skupno več kot tristo milijoni zabeleženih prenosov danes slovenska ekipa OpenOffice.org objavlja izdajo najnovejše različice svojega pisarniškega paketa. OpenOffice.org 3.2 deluje hitreje, ponuja nove in izboljšane funkcije, ponuja boljšo združljivost z drugimi pisarniškimi paketi in programi ter odpravlja hrošče in potencialne varnostne ranljivosti.</p>

<p>V komaj letu od prve izdaje je OpenOffice.org 3 zabeležila več kot sto milijonov prenosov zgolj z osrednjega spletnega mesta za prenose, številka pa se še naprej povečuje. Uporabniki segajo od posameznikov z enim računalnikom do korporacij in vladnih služb z več kot deset tisoč uporabniki. Skupnost OpenOffice.org se želi zahvaliti vsem prostovoljnim strežnikom za njihovo fantastično delo v preteklih devetih letih. Zahvaljujoč njihovi neprecenljivi podpori si lahko milijoni uporabnikov zanesljivo prenesejo naš programski paket.</p>

<p>Med novostmi OpenOffice.org 3.2 so hitrejši zagonski časi, izboljšana združljivost z odprtim standardom (ODF) in lastniškimi vrstami datotek, izboljšave vseh komponent, še posebej urejevalnika preglednic Calc, z več kot ducatom novih ali oplemenitenih funkcionalnosti. Modul Chart (ki je na voljo povsod v paketu OpenOffice.org) je doživel preobrazbo s stališča uporabnosti, ponuja pa tudi nove vrste grafikonov.</p>

<p>Slovenska ekipa je uspešno izvedla preizkuse s slovenskimi različicami paketa za različne operacijske sisteme. Tako bo slovenski OpenOffice.org 3.2 dostopen z vseh strežnikov OpenOffice.org kot uradna izdaja.</p>

<p>Vse uporabnike spodbujamo, da nadgradijo paket v novo izdajo, še posebej zaradi v izdaji 3.2 odpravljenih potencialnih varnostnih ranljivosti. Vsi, ki še uporabljate OpenOffice.org 2, upoštevajte, da je bila ta različica razglašena za opuščeno decembra 2009, brez nadaljnjih varnostnih obližev ali popravkov hroščev, ki bi jih izdala skupnost. Podjetniška podpora z daljšimi življenjskimi cikli je morda na voljo pri distributerjih ali komercialnih ponudnikih, kot je Oracle, glavni sponzor projekta. Podrobnosti najdete [http://development.openoffice.org/releases/eol.html tukaj].</p>

<p><a href="http://sl.openoffice.org/prenosi.html">Prenesi zdaj!</a> - <a href="http://sl.openoffice.org/novosti32.html">Podrobnejši vodnik po novostih</a> - <a href="http://wiki.services.openoffice.org/wiki/Mediji32">Uradno sporočilo za javnost</a></p>
</body>
</html>