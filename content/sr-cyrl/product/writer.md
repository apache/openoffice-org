type=page
title=Писац Apache OpenOffice-a
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Writer](/product/pix/writer.png)](/product/pix/writer-big.png "Kliknite za veću sliku") # {.rfloatimg}

*За сва ваша документа*

**Писац** (енгл. Writer) има све што очекујете од модерног, потпуно опремљеног текстуалног
процесора или стоног издавача.

Он је једноставно довољан за брзу белешку, и довољно моћан да креира комплетну књигу са
садржајима, дијаграмима, индексима, итд. Слободни сте да се концентришете на своју
поруку - **Писац** чини да изгледа сјајно.

*Помоћници* (чаробњаци) преузимају све муке код израде стандардних докумената, као што су
писма, факсови, агенде, белешке или вршења више сложених задатака као што је
спајање поште. Ви сте, наравно, слободни да креирате сопствене шаблоне, или да
[преузмете шаблоне] [1] из нашег спремишта „Проширења“. 

*Стилови и форматирање* ставља снагу стила странице у руке сваког корисника.

Хватајте грешке при куцању са речником *Аутоматско исправљање*, функцијом која може
проверити правопис док куцате. Ако је потребно да користите различите језике у вашем
документу - **Писац** то такође може да обави.

Смањите напор при куцању са *аутоматским довршавањем речи*, функцијом која сугерише уобичајене речи и
фразе да комплетира оно што куцате.

*Оквири текста* и *повезивање* (енгл. linking) даће вам моћ да се ухватите у коштац са пословима стоног издаваштва
за билтене, флајере и сл. аранжирано на начин како ви желите то да буде.

Повећајте употребљивост ваших обимних, сложених докумената генерисањем садржаја
или индексираних термина, библиографских референци, илустрација, табела,
и других објеката.

**Писац** такође може да прикаже више страница док вршите измене - идеално за комплексна
документа, или ако имате велики монитор (или више монитора).

Функција напредних белешки приказује белешке поред странице документа. Ово
чини белешке много лакшим за читање. Поред тога, белешке од различитих корисника се
приказују у различитим бојама, заједно са приказаним датумом и временом уређивања.

Нека су са **Писцем** ваши документи слободно доступни са ХТМЛ извозом на Интернету,
или извозом у MediaWiki формату, за објављивање на Вики-ју. Објављивање у формату Portable
Document Format (.pdf) гарантује да оно што пишете је оно што ће ваш читалац да
види. Опција ПДФ извоза у Apache OpenOffice-у пружа велики скуп форматирања
и безбедносних опција, тако да се ПДФ датотеке могу прилагодити за многе различите
сценарије, укључујући ИСО стандард ПДФ/А датотека.

Сачувајте документе у формату Отворени документ (OpenDocument format - ОДФ),
новом међународном стандарду за канцеларијске документе. Овај формат на XЛМ основи 
значи да нисте везани за **Писца**. Можете да приступите вашим документима из 
било ког програма усаглашеног са форматом Отворени документ.

**Писац** може, наравно, да чита сва ваша стара документа прављена у Мајкрософт Ворду, или да сачува
ваш рад у Мајкрософт Ворд формату, за слање људима који су и даље закључани
унутар Мајкрософтових производа. Од верзије 3.0 **Писац** такође може отворити .доцx фајлове
креиране са Мајкрософт Офис 2007 или Мајкрософт Офис 2008 за Mac OS X.

[1]: http://templates.openoffice.org/ "Download Apache OpenOffice Templates"
