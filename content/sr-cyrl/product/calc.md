type=page
title=Рачун Apache OpenOffice-а
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Calc](/product/pix/calc.png)](/product/pix/calc-big.png "Kliknite za veću sliku") # {.rfloatimg}

*Прорачунска табела (енгл. spreadsheet) за све сврхе*

**Рачун** (енгл. Calc) је прорачунско табеларни програм који сте увек желели. Придошлице ће наћи 
да је интуитиван и лак за учење; професионални рудари података и бројни програмери
за обраду нумеричких података ће ценити широк спектар напредних функција.

Напредна *Пивот* технологија олакшава да се повуку необрађени подаци из корпоративних
база података; унакрсно табелирање, сумирање, и конвертовање у смислене информације. 

*Формуле са природним језиком* омогућавају да креирате формуле користећи речи (нпр.
"продаја - трошкови").

*Интелигентно дугме збира* аутоматски умеће функцију збира или међузбира,
у зависности од контекста.

*Помоћници* (чаробњаци) вас воде кроз избор и коришћење свеобухватног опсега
напредних функција прорачунске табеле, или [преузмите шаблоне][1] са наше Веб
локације Проширења (енгл. Extensions), спремишта готових решења за табеларне прорачуне. 

*Стилови и форматирање* олакшавају примену флексибилних опција за форматирање ћелија,
укључујући и слободно ротирање садржаја, шаблоне, позадине, ивице, и много
више. Можете бити сопствени стручњак прорачунске табеле захваљујући *шаблонима* са уграђеним
функцијама, омогућавајући вам да се концентришете на свој прави посао. 

*Управник сценарија* омогућава анализе "шта ако ..." на додир дугмета – нпр.
поређење профитабилности за високе/средње/ниске продајне прогнозе. 

*Решавач* је компонента **Рачуна** која омогућава решавање проблема оптимизације где
оптимална вредност одређене ћелије табеле мора да се обрачунава на основу
ограничења предвиђено у другим ћелијама.

Подршка у **Рачуну** за вишекориснички режим рад подстиче групни рад на прорачунским табелама.
Разменом прорачунске табеле други корисници могу лако да додају своје податке
прорачунској табели. Власник прорачунске табеле може затим лако да интегрише нове податке са
неколико кликова. Ова могућност за групни рад помаже да се избегну сукоби код уређивања. 

Сачувајте прорачунске табеле у формату Отворени документ (OpenDocument format - ОДФ),
новом међународном стандарду за канцеларијске документе. Овај формат на XЛМ основи 
значи да нисте везани за **Рачун**. Можете да приступите вашој прорачунској табели из 
било ког програма усаглашеног са форматом Отворени документ.

Наравно, ви сте слободни да користите своје старе Мајкрософт Ексцелове прорачунске табеле, или сачувајте
Ваш рад у Ексцел формату за слање људима који су и даље закључани унутар
Мајкрософтових производа. Ако су ваши резултати све што они желе да виде, онда користите формат Преносиви документ
(Portable Document Format – ПДФ) – нема потребе да купујете било који додатни софтвер. Од верзије 3.0,
** Рачун** је у стању да чита .xлсx датотеке направљене у програму Мајкрософт Офис 2007 или
Мајкрософт Офис 2008 и за Мек ОС X.

[1]: http://extensions.openoffice.org/templates "Download Apache OpenOffice Templates"
