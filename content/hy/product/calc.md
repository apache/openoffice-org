type=page
image_css=rfloatimg
title=Apache OpenOffice Calc
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Calc](/product/pix/calc.png)](/product/pix/calc-big.png "Click for bigger version")

*Ձեր բոլոր թվերը և ցուցակները պահելու լուծումը:*

**Calc**-ը փռված աղյուսակի հավելված է, որը դուք միշտ ցանկացել եք: Նորեկները գտնում են դա
ինտուիտիվ և սովորելու համար հեշտ; տվյալներ հավաքագրող արհեստավարժները և թվեր հաշվարկողները
կգնահատեն առաջադեմ գործառույթների համապարփակ շրջանակը: 

*DataPilot*-ը առաջադեմ տեխնոլոգիա է, որը հեշտացնում է կորպորատիվ շտեմարաններից հում տվյալների ստացումը; 
խաչաձև աղյուսակների ստեղծումը, ամփոփումը և փոխակերպումը իմաստալից տեղեկատվության: 

*Բնական լեզվի բանաձևերը* ձեզ թույլ են տալիս ստեղծել բանաձևեր, օգտագործելով 
բառերը (ասենք, "sales - costs")։

*Խելացի գումարի կոճակը* ինքնաշխատ կերպով տեղադրում է գումարի գործառույթ կամ ենթագումարը 
կախված համատեքստից:

*Հրաշագործները*-ը ձեզ ուղղորդում է ընտրելու և օգտագործելու առաջադեմ աղյուսակի գործառույթների 
համապարփակ տիրույթ, կամ [ներբեռնեք ձևանմուշներ] [1] Կաղապարների մեր պահոցից՝ 
փռված աղյուսակների պատրաստի լուծումների համար: 

*Ոճերն ու ձևաչափումը* հեշտացնում է բջիջների ձևավորման ճկուն ընտրանքների կիրառումը,
ներառյալ ազատ շրջանառվող բովանդակությունը, ձևանմուշները, հետնամասերը, եզրագծերը և ավելին։
Ներկառուցված *կաղապարների* շնորհիվ Դուք կարող եք հանդես գալ որպես ձեր սեփական աղյուսակի 
փորձագետ, թույլ տալով կենտրոնանալ ձեր իրական աշխատանքի վրա:
 
*Սցենարի կառավարիչը* թույլ է տալիս «ինչ անել, եթե ...» վերլուծությունը կոճակի հպումով՝ օր.
համեմատեք վաճառքի բարձր /միջին/ ցածր կանխատեսումների շահութաբերությունը:

Calc-ի *լուծիչ* բաղադրիչը թույլ է տալիս լուծել օպտիմալացման խնդիրներ, որտեղ
որոշակի աղյուսակի բջիջի օպտիմալ արժեքը պետք է հաշվարկվի
այլ բջիջներում տրամադրված սահմանափակումների հիմքի վրա:

*Բազմաթիվ օգտվողների աջակցություն* - Խրախուսեք աղյուսակների վրա համագործակցային աշխատանքը:
Համատեղելով աղյուսակը, այլ օգտվողները կարող են հեշտությամբ ավելացնել իրենց տվյալները
աղյուսակին։ Աղյուսակի սեփականատերը կարող է այնուհետև հեշտությամբ ինտեգրել նոր տվյալները
մի քանի կտտոցով։ Համագործակցության այս առանձնահատկությունն օգնում է խուսափել բախումներից:

Պահպանեք ձեր աղյուսակները OpenDocument ձևաչափով՝ միջազգային նոր ստանդարտ
գրասենյակային փաստաթղթերի համար: Այս XML ձևաչափը նշանակում է, որ կապված չեք Calc-ին։
Դուք կարող եք մուտք գործել ձեր աղյուսակներ ցանկացած OpenDocument-ի հետ համատեղելի
ծրագրակազմից։

Դուք ազատ եք ներմուծել ձեր հին Microsoft Excel աղյուսակները կամ պահպանել ձեր աշխատանքը
Excel ձևաչափով` այն անձանց ուղարկելու համար, ովքեր օգտագործում են Microsoft-ի արտադրանքը:
Calc-ը կարող է կարդալ .xlsx նիշքեր, որոնք ստեղծվել են Microsoft Office 2007 կամ
Microsoft Office 2008 Mac OS X-ի համար:

Եթե ցանկանում եք ձեր արդյունքները ուղարկել մեկին, ով չունի փռված աղյուսակի ծրագիրը տեղադրված,
ապա օգտագործեք Դյուրակիր փաստաթղթի ձևաչափը (.pdf) - կարիք չկա գնել կամ տեղադրել որևէ լրացուցիչ ծրագիր:

[1]: https://extensions.openoffice.org/templates "Ներբեռնեք Apache OpenOffice ձևաչափերը"
