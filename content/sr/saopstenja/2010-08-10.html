<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org 3.3 бета издање</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org 3.3 бета издање</h1>

<p>OpenOffice.org заједница са задовољством објављује доступност бета пробног издања будуће верзије канцеларијског пакета OpenOffice.org 3.3.
</p><p>
Бета издање је доступно свим корисницима за <a href="http://download.openoffice.org/all_beta.html">бесплатно преузимање са Интернета</a> на енглеском језику уз језичке пакете за још 62 језика укључујући српску ћириличну и латиничну локализацију.
</p><p>
Локализацију најпопуларнијег слободног канцеларијског пакета OpenOffice.org на српски језик реализује заједница OpenOffice.org пројекта у Србији у сарадњи са Математичким факултетом у Београду и уз подршку Министарства за телекомуникације и информационо друштво Републике Србије. 
</p><p>
Пробно бета издање намењено је свим радозналим постојећим и будућим корисницима који желе да испробају нове могућности и унапређења које ће бити објављени у будућем стабилном издању OpenOffice.org 3.3.
</p><p>
Користећи пробно издање корисници могу да допринесу пројекту и пријаве грешке или недостатке <a href="http://qa.openoffice.org/issue_handling/pre_submission.html">преко сајта (енгл.)</a> или на српском е-поштом на адресу dev@sr.openoffice.org. Великим корисницима се препоручује да испробају стандардне функције пакета које користе и пријаве уколико уоче грешке које нису биле присутне у претходним издањима. Заједничким доприносом учинићемо да канцеларијски пакет OpenOffice.org буде бољи и квалитетнији.
</p><p>
<center><img src="http://sr.openoffice.org/news/printpages.png"><br/><small>Ново прозорче за припрему штампања документа</small></center>
</p><p>
Листа значајних новина за тестирање доступна је на <a href="http://wiki.services.openoffice.org/wiki/Feature_Freeze_Testing_3.3">Вики страници</a>. Истичемо нови систем и прозорче за избор и подешавање штампе, лакши рад са слајдовима и садржајем у презентацијама и подршку за ћирилична имена у сертификатима за електронски потпис и електронски потписаним документима.
</p><p>
OpenOffice.org заједница позива све заинтересоване за будућност канцеларијског софтвера у свету отворених стандарда да нам се придруже на годишњем окупљању. OpenOffice.org конференција одржаће се у Будимпешти од 31. августа до 3. септембра 2010. године. Више информација потражите на сајту: <a href="http://www.ooocon.org">http://www.ooocon.org</a>
</p>

</body>
</html>
