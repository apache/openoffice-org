<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Преузмите OpenOffice.org 3.2</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Преузмите OpenOffice.org 3.2</h1>

<p>Минхен (Немачка), Београд, 11. фебруар 2010. — <strong><a href="http://sr.openoffice.org/preuzmi.html">OpenOffice.org 3.2</a> први од нових канцеларијских пакета у 2010. години</strong></p>

<p><em>
OpenOffice.org заједница објављује ново издање слободног канцеларијског пакета лаког за коришћење. OpenOffice.org доступан је на српском (ћирилицом и латиницом) и енглеском
језику. Може се бесплатно преузети са сајта <a href="http://sr.openoffice.org">http://sr.openoffice.org</a>.
</em></p>

<p>
На почетку јубиларне десетогодишњице постојања уз преко три стотине милиона забележених преузимања са Интернета, OpenOffice.org заједница је данас објавила најновије издање овог популарног канцеларијског пакета. OpenOffice.org 3.2 је бржи, нуди нове и унапређење могућности, остварује бољу компатибилност са другим канцеларијским програмима и исправља грешке и потенцијалне сигурносне пропусте.
</p><p>
Локализација пакета на српски језик производ је сарадње заједнице корисника у Србији и Математичког факултета у Београду, а у оквиру пројекта Министарства за телекомуникације и информационо друштво Републике Србије са циљем да се грађанима и привреди понуди бесплатан и легалан основни софтвер на српском језику и убрза укључење у савремено информационо друштво.
</p>

<div style="padding: 30px; font-size: 14pt; color: #b2d0fa; line-height: 150%; font-weight: bold;">
<a href="http://sr.openoffice.org/news/calc320.png" target="_blank"><img src="http://sr.openoffice.org/news/calc320_small.png" width="300px" height="238px" style="float: left; margin-right: 30px; " /></a>

„Желимо да за кориснике у 2010. години OpenOffice.org буде канцеларијски софтвер по избору. Издање 3.2 нас води ближе том циљу“<br/>
<div style="margin-top: 10px; line-height: 100%; float: right; color: #000; font-size: 10pt; font-weight: normal"> — Florian Effenberger, <small>координатор OpenOffice.org маркетинга</small></div>

<br clear="all"/>
</div>



<p>
OpenOffice.org 3 је водећи слободан канцеларијски софтвер. Основу чине уређивач текста, програм за таблице, презентације, цртање, уређивање математичких формула и базе података, а може лако бити проширен <a href="http://extensions.openoffice.org/">бројним објављеним додацима</a>. OpenOffice.org користе како појединци на кућним рачунарима тако и велике компаније са више десетина хиљада корисника.
</p><p>
OpenOffice.org 3.2 доноси:

<ul>
<li>брже прво покретање</li>
<li>унапређену компатибилност са отвореним(отворени документ-формат, ОДТ) и власничким форматима</li>
<li>унапређења у свим својим деловима, посебно у таблицама у OpenOffice.org Рачуну (енгл. OpenOffice.org Calc) уз прегршт нових и побољшаних могућности</li>
<li>уређивање графика и избор појединих елемената графика је знатно олакшано, а ту су и нови типови графика</li>
</ul>
</p><p>
Chris Goddard из компаније Affiliorama.com радује се новом издању: „Пре четири године тек смо започињали пословање у области консалтинга и као пакет без трошкова, OpenOffice.org је био логичан избор. Сада смо наставили да користимо OpenOffice.org из више разлога: његова стабилност и функционалност иде у корак са брзим откуцајима нашег радног окружења, а како је слободан софтвер проналажење савета, интеграција и проширење програма је веома једноставно. Стално истичемо OpenOffice.org као реалну алтернативу Microsoft-овом производу пред преко 30.000 наших чланова, и желимо да ново издање охрабри и друге да прате наш успешан пример“.
</p><p>Координатор OpenOffice.org пројекта маркетинга, Florian Effenberger додаје: „<strong>Неки су, на жалост, закључани у канцеларијске алате које тренутно користе - понекад је то политика фирме, или увезаност за други власнички софтвер. Желимо да за све остале у 2010. години OpenOffice.org буде канцеларијски софтвер по избору, и издање 3.2 нас води ближе том циљу</strong>“.
</p><p>
Постојећим корисницима се препоручује да надограде издање пакета. За кориснике који још увек користе издања OpenOffice.org 2 важно је обавештење да је <a href="http://development.openoffice.org/releases/eol.html">животни крај ове серије</a> прошао у децембру прошле године, те да заједница више неће објављивати сигурносне закрпе и исправке. Систем интегратори могу пружати дужу комерцијалну подршку, баш као и комерцијални партнери пројекта попут компаније Oracle, главног спонзора пројекта OpenOffice.org. 
</p>

<p>
Пун списак новина у издању можете да <a href="http://www.openoffice.org/dev_docs/features/3.2/">прочитате на енглеском</a>. Све информације о исправљеним потенцијално ризичним сигурносним грешкама ће бити објављене <a href="http://www.openoffice.org/security/bulletin.html">овде</a>.
</p><p>
Погледајте и раније доступна слободна проширења за рад на српском језику (пресловљавање, испис броја словима, провера писања) на <a href="http://sr.openoffice.org/prosirenja.html">страници пројекта OpenOffice.org у Србији</a>, а на истој страници могу се преузети и нова издања проширења као што су Конструктор извештаја који доноси графички уређивач извештаја у програму База или Екран за излагача који омогућава приказ белешки или преглед слајдова на екрану рачунара током трајања презентације на пројектору.
</p>

<br clear="right"/>

<div style="width: 90%; background: #f3f3f3; padding: 10px; border: 1px solid #ccc; margin-top: 40px;">
<p>
<strong>Антрфиле:</strong><br/>
OpenOffice.org пројекат чини међународни тим волонтера и плаћених сарадника који развијају, преводе, подржавају и промовишу водећи слободан канцеларијски пакет, OpenOffice.org. Модерна технологија која стоји иза пакета OpenOffice.org (UNO) је доступна и програмерима, систем интеграторима итд. за коришћење при писању проширења за OpenOffice.org или за израду нових производа.
</p><p>
OpenOffice.org користи Отворени документ-формат (енгл. OpenDocument Format, ISO/IEC 26300), а подржава и коришћене формате као што су они из пакета Microsoft Office, и доступан је за све главне рачунарске платформе на преко 100 језика. Објављује се под условима ГНУ Слабије опште јавне лиценце (енгл. GNU Lesser General Public Licence, LGPL) и може се користити без трошкова лиценцирања у било које сврхе, личне или комерцијалне.
</p><p>
OpenOffice.org заједница одаје захвалност значајној подршци од стране бројних компанија, укључујући компанију Oracle, оснивача пројекта и главног покретача развоја.
</p><p>
Сазнајте како и ви можете <a href="http://sr.openoffice.org/projekat.html">постати део пројекта</a> и придружите нам се како би научили још нешто о нашем омиљеном канцеларијском пакету OpenOffice.org и помогли да га заједно учинимо још бољим.
</p>
</div>

<p> <br/> </p>

</body>
</html>
