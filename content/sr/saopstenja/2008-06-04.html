<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Представљање Алфреска, система за управљање документима и cp6Linux дистрибуције</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Представљање Алфреска, система за управљање документима и cp6Linux дистрибуције</h1>

<p align="center"><a href="http://www.mtid.gov.rs"><img src="http://sr.openoffice.org/news/mtid-logo.jpg" width="173px" height="66px" alt="МТИД" /></a>   
<a href="http://www.alfresco.com"><img src="http://sr.openoffice.org/news/alfresco-logo.png" width="173px" height="66px" alt="Алфреско" /></a>   
<a href="http://www.etf.bg.ac.rs"><img src="http://sr.openoffice.org/news/etf-logo.png" width="173px" height="66px" alt="ETF" /></a></p>

<p>
Позивамо Вас да у среду, 4. јуна, у Привредној комори Србије (Теразије 23, Велика сала, други спрат) у 12 сати, присуствујете презентацији два пројекта отвореног кода чију је локализацију финансирало Министарство за телекомуникације и информатичко друштво.
</p><p>
<a href="http://www.alfresco.com/">Алфреско</a>, професионални систем за управљање документима, имплементиран је у Министарству за телекомуникације и информатичко друштво, а
имплементацију система и надоградњу Aлфреско платформе извео је Рачунски центар Електротехничког факултета Универзитета у Београду. Ова водећа платформа заснована на слободном коду је потпуно прошириа и прилагодљива било којим пословним токовима.
</p><p>
У оквиру имплементације у Министарству за телекомуникације и информатичко друштво, Алфреско платформа локализована је на српски језик. Систем омогућава аутоматизацију пословних процеса и пословање без папира, штедећи време потребно за обављање послова и чинећи коришћење и контролу информација ефикаснијим.
</p><p>
Систем подржава претраживање документа по атрибутима, као и по слободном тексту, контролу приступа документима, управљање животним циклусом документа (верзионирање), као и коришћење електронског потписа.
</p><p>
Систем се успешно интегрише са другим системима као што су ЕРП системи, ГИС системи, порталски системи (Лајфреј, Џејбос Портал), <strong>а потпуно је подржана интеграција са пакетом OpenOffice.org и међународно сертификованим отвореним документ-форматом (ОДФ)</strong>.
</p><p>
Сp6Linux је дистрибуција Линукс оперативног система заснована на популарним Дебиан и Убунту дистрибуцијама и прилагођена је употреби у кућном, пословном и школском окружењу. Сазнајте више на <a href="http://cp6linux.org/">страницама пројекта</a>.</p>

</body>
</html>
