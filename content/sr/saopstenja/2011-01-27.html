<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org 3.3</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org 3.3</h1>

<p><strong>
OpenOffice.org 3.3 на српском доноси нове могућности, бољу компатибилност са Microsoft Office форматима докумената, и побољшања у таблицама и презентацијама.
</strong></p>

<p>
Најновија верзија 3.3 софтвера OpenOffice.org доступна је за бесплатно преузимање и у верзији на српском језику.
</p>
<p style="text-align: center;"><img class="alignleft size-full wp-image-2720" title="ooo330_writer" src="http://www.mtid.gov.rs/wp-content/uploads/2011/01/ooo330_writer.jpg" alt="OpenOffice.org 3.3 снимак екрана" width="580"><br>
<small>OpenOffice.org 3.3</small></p>
<p>OpenOffice.org је слободни и бесплатни канцеларијски софтверски пакет који садржи програме за обраду текста, таблице, презентације, шеме и цртеже као и базе података. Можете да га бесплатно преузмете са сајта пројекта <a href="http://sr.openoffice.org">sr.openoffice.org</a> и легално користите на рачунарима у предузећу или код куће.</p>
<p>Локализацију на српски језик реализовао је Математички факултет у Београду у сарадњи са заједницом корисника, помогнут кроз трогодишњи пројекат Министарства за телекомуникације и информационо друштво. Циљ пројекта започетог у децембру 2007. године био је да се свим грађанима и привреди  понуди бесплатан и легалан основни рачунарски софтвер на српском језику и тако убрза укључење друштва и привреде у савремено информационо друштво. Током трајања пројекта Математички факултет у Београду и заједница корисника пакета OpenOffice.org <a href="http://sr.openoffice.org/saopstenja/">објавили су 10 локализованих издања</a>, на ћирилици и латиници, која су преузета скоро 200.000 пута. Развијени су и унапређени додаци за рад на српском језику попут нумерисања страница и ставки словима ћирилице, подршка за ћирилична имена у сертификатима за електронски потпис, додатака за пресловљавање и испис броја словима које је могуће преузети са сајта пројекта и инсталирати у локализовани или канцеларијски пакет на енглеском језику, према жељи корисника.</p>
<p>Поред рада на локализацији популарисани су и<a href="http://www.b92.net/tehnopolis/vesti.php?nav_id=435180">плаћени програми пракси</a> за студенте унутар пројекта OpenOffice.org које спроводе компаније Google, Oracle и Novell, уз запажено учешће студената из Србије 2009. и 2010. године.</p>
<p>OpenOffice.org 3.3 <a href="http://otvorenidokument.com/Tema-OpenOffice-org-3-3-Nove-mogucnosti">доноси нове могућности</a>, бољу компатибилност са Microsoft Office форматима докумената, побољшања у таблицама и презентацијама. Десет година од почетка развоја овај канцеларијски пакет прешао је пут од „слободне алтернативе“ до избора за преко стотину милиона корисника који цене слободу, поузданост и проширивост пакета OpenOffice.org укључујући и подршку за водећи међународно стандардизовани формат, отворени документ-формат (ISO 26300).</p>
<p>Математички факултет у Београду ће и у наредном периоду наставити да подржава пројекат локализације пакета на српски језик <a href="http://ooo.matf.bg.ac.rs/">обезбеђујући инфраструктуру</a> за сарадњу учесника и дистрибуцију инсталационих верзија. Сазнајте како можете да се придружите заједници и допринети локализацији <a href="http://sr.openoffice.org/projekat.html">на сајту пројекта</a> или преко <a href="http://www.facebook.com/sropenoffice">странице на Facebook-у</a>.</p>

</body>
</html>
