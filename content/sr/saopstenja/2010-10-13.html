<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org, несташни десетогодишњак</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org, несташни десетогодишњак</h1>

Београд, 13. октобар 2010. -<br/>
<h3>OpenOffice.org, несташни десетогодишњак</h3>

<p>Пре тачно десет година компанија Sun Microsystems учинила је незамисливо и јавно под слободном лиценцом објавила комплетан изворни код тада слабо познатог канцеларијског пакета StarOffice. Под ознаком „OpenOffice605“, архива величине 200 MB објављена је 13. октобра 2010. на новом сајту и пројекат OpenOffice.org могао је да почне.
</p><p>
OpenOffice.org је данас најпопуларнији слободни канцеларијски пакет, а најновије издање 3 преузето је у више стотина милиона копија. Учесници пројекта, корисници, најпознатије ИТ компаније које развијају сопствена решења заснована на OpenOffice.org, програмери хобисти и студенти широм света данас преко Интернета свакодневно сарађују и припремају побољшања и нове могућности. OpenOffice.org је својим пословним и моделом развоја увео револуцију на тржишту канцеларијског софтвера и из издања у издање постаје све популарнији.
</p><p>
Током првих десет година OpenOffice.org нам је донео приступачан и квалитетан основни рачунарски софтвер, пакет доступан на многим, а отворен за све језике света, проширив и слободан. Од почетка је снажно промовисао отворене XML формате докумената са јавно доступном спецификацијом који обезбеђују независност корисницима и сигурност да документи неће остати заробљени у заборављеним верзијама.
</p><p>
Предводник је у усвајању отвореног документ-формата, међународног ИСО стандарда записа канцеларијских докумената који је подразумевано доступан у OpenOffice.org, а сада присутан и у свим другим релевантним канцеларијским пакетима, на рачунарима, телефонима или у облаку.
</p><p>
OpenOffice.org представља савремени канцеларијски пакет са програмима за обраду текста, таблице, презентације, базе података. Ради на уобичајним рачунарима и без трошкова лиценцирања може да се бесплатно и легално преузме са сајта http://sr.openoffice.org и користи на неограниченом броју рачунара.
</p><p>
Представља атрактивну платформу за развој нових софтверских производа, кроз додатке и проширења или посебно развијену функционалност. Садржи могућности за повезивање и интеграцију са другим софтвером у рачунарској мрежи.
</p><p>
OpenOffice.org заједница, баш као неваљали десетогодишњак, не престаје да изазива и намеће нови још слободнији и отворенији развој, са циљем да у наредним годинама OpenOffice.org убрзано постане први избор још већег броја корисника и задовољство постојећих.
</p>
<p> </p>
<center>
<h3>Срећан рођендан, OpenOffice.org!</h3>
<br/>
<img src="http://sr.openoffice.org/news/OOo_cake.png" width="313px" height="315px" alt="Торта" /></center>

</body>
</html>
