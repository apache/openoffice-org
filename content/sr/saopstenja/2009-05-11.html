<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org 3.1 је рођен</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org 3.1 је рођен</h1>

<div style="text-align: center;float: right; margin-left: 50px;">
<img src="http://sr.openoffice.org/news/roda.jpg" width="283px" height="309px" alt="Рода доноси бебу" /><p><small>фото: <a href="http://www.sxc.hu/profile/buzzybee">Jenny Rollo</a></small></p></div><p>Београд/ Хамбург (Немачка), 11. мај 2009. — <strong>OpenOffice.org 3.1 је рођен</strong></p>

<p>
Заједница OpenOffice.org пројекта са задовољством оглашава доступност OpenOffice.org 3.1, значајног унапређења водећег слободног канцеларијског пакета. Од објављивања издања 3.0 прошлог октобра преузето је преко 60 милиона копија само са странице OpenOffice.org. Локализација на српски језик је објављена у новембру и са наших страница преузета 19.000 пута.
OpenOffice.org 3.1 је ту да пробије ове рекорде.

</p><p>

Захваљујући гласању корисника претходних издања препознали смо њихове жеље и преточили то у стварност. Ново издање садржи и механизам за аутоматско истраживање о начинима како се све користи OpenOffice.org коме корисници могу да приступе и аутоматски дојаве програмерима на које делове пакета се треба фокусирати у будућности.

</p><p>

Највећа и највидљивија новина у издању (пола милиона линија програмског кода) је велико унапређење како OpenOffice.org приказује графику на екрану. Рачунарџије ово зову умекшавање (енгл. anti-aliasing), а корисници примете како је графика сада много пријатнија на екрану. Унапређени изглед се огледа и на мање видним местима: приказ слика при превлачењу, приказ обележеног текста и могућност за надвлачење текста.

</p><p>

Сазнајте више о најважнијим новинама у документу на српском језику који можете преузети у <a href="http://sr.openoffice.org/news/OOo31.odt">отвореном документ-формату</a> или као <a href="http://sr.openoffice.org/news/OOo31.pdf">ПДФ документ</a>.
 
</p><p>
<br/>
</p><p style="font-size: 12pt;">

<img src="http://sr.openoffice.org/news/john.jpg" width="80px" height="80px" alt="John McCreesh" align="left" style="margin: 10px"/>
„<em>OpenOffice.org 3.1 показује да умемо да саслушамо кориснике и онда, захваљујући дугорочној подршци наших партнера, уложимо време и стручност и постигнемо значајна унапређења у софтверу</em>“ изјавио је  John McCreesh, координатор OpenOffice.org маркетинг пројекта. „<em>OpenOffice.org садржи све што корисници желе, лаган је за коришћење и слободан је. Поручујем свима да га <a href="http://sr.openoffice.org/preuzmi.html">преузму и испробају већ данас</a>.</em>“
</font>
</p><p>
<br/>
</p><p>

<center>
<a href="http://sr.openoffice.org/news/ooo31welcome.png" target="_blank"><img src="http://sr.openoffice.org/news/ooo31welcome_small.png" width="400px" height="301px" alt="Поздравни екран" /></a>

<a href="http://sr.openoffice.org/news/ooo31writer.png" target="_blank"><img src="http://sr.openoffice.org/news/ooo31writer_small.png" width="400px" height="301px" alt="OpenOffice.org Писац" /></a><br/>
<small>(кликните на слику за већи приказ, дозвољено је слободно коришћење слика)</small>
</center>

</p><p>
<br/>
</p><p>

У сарадњи заједнице корисника у Србији и  <a href="http://www.matf.bg.ac.rs/">Математичког факултета у Београду</a>, а кроз пројекат <a href="http://www.mtid.gov.rs">Министарства за телекомуникације и информационо друштво Републике Србије</a> чији је носилац проф. др. Душко Витас, сучеље програма је комплетно преведено на српски, ћирилицом и латиницом. Од претходног
издања допуњено је и исправљено преко 3500 порука, а за разлику од ранијих локализованих издања сада је омогућено аутоматско ажурирање пакета.

</p><p>

Пројекту локализације можете се и ви једноставно придружити и у слободно време
допринети развоју подршке за српски језик у пакету, а познавање енглеског језика није неопходан услов. Јавите нам се на јавну развојну дописну листу dev@sr.openoffice.org или представницима пројекта преко <a href="http://sr.openoffice.org/kontakt.html
">странице за контакт</a>.

</p>


<div style="width: 90%; background: #f3f3f3; padding: 10px; border: 1px solid #ccc; margin-top: 40px;">
<p>
<strong>Антрфиле:</strong><br/>
OpenOffice.org пројекат чини међународни тим волонтера и плаћених сарадника који развијају, преводе, подржавају и промовишу водећи слободан канцеларијски пакет, OpenOffice.org. Модерна технологија која стоји иза пакета OpenOffice.org (UNO) је доступна и програмерима, систем интеграторима итд. за коришћење при писању проширења за OpenOffice.org или за израду нових производа.
</p><p>
OpenOffice.org користи Отворени документ-формат (енгл. OpenDocument Format, ISO/IEC 26300), а подржава и коришћене формате као што су они из пакета Microsoft Office, и доступан је за све главне рачунарске платформе на преко 90 језика. Објављује се под условима ГНУ Слабије опште јавне лиценце (енгл. GNU Lesser General Public Licence, LGPL) и може се користити без трошкова лиценцирања у било које сврхе, личне или комерцијалне.
</p><p>
OpenOffice.org заједница одаје захвалност значајној подршци од стране бројних компанија, укључујући Sun Microsystems, оснивача пројекта и главног покретача развоја.
</p>
</div>

<p> <br/> </p>

</body>
</html>
