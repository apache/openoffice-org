<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Репортажа са другог годишњег окупљања OpenOffice.org заједнице</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Репортажа са другог годишњег окупљања OpenOffice.org заједнице</h1>

<p>
У суботу, 16. маја Мрежа за слободни софтвер Србије и OpenOffice.org заједница у Србији, уз подршку <a href="http://ooo.matf.bg.ac.rs/">Математичког факултета у Београду</a>, организовали су друго годишње окупљање заједнице програмера, преводиоца и партнера пројекта OpenOffice.org у Србији. Скупу у пријатном амбијенту етно кафане „Палисад“ у Крагујевачким Шумарицама присуствовало је нешто више од 30 учесника.
</p><p> </p><p> </p><p> </p>

<center>
<div style="width: 600px;float: left"><img src="http://sr.openoffice.org/news/kg1.jpg" width="300px" height="202px" alt="Групна слика са окупљања" /><img src="http://sr.openoffice.org/news/kg2.jpg" width="300px" height="202px" alt="Групна слика са окупљања" /><br/><br/>Слике са окупљања</div><div style="width: 300px;float: left"><img src="http://sr.openoffice.org/news/kg3.jpg" width="300px" height="202px" alt="Александар Урошевић са пријатељима" /><br/><br/>Александар Урошевић - пројекат локализације, организатор скупа (лево)</div>
<br clear="left"/></center>

<p> </p><p> </p><p> </p><p>
<a href="http://sr.openoffice.org/servlets/NewsItemView?newsItemID=659">Радни део скупа</a> започео је по плану у 12:30.
</p><p>
Анализирајући учинке пројекта локализације речено је да <a href="http://sr.openoffice.org/preuzmi.html">свеже објављено издање 3.1</a> прати путању унапређења и можда представља и најквалитетније локализован канцеларијски пакет на тржишту. Представљен је план за допуну и превођење доступних водича и даљи рад на превођењу помоћи сарадњом са другим групама и корисницима пакета.
</p><p>
Представник OpenOffice.org пројекта у Србији, Горан Ракић, упутио је са скупа позив ИТ систем интеграторима у Србији да понуде своја решења заснована на канцеларијском пакету OpenOffice.org и помогну заједници у ширењу тржишта. Зоран Марјановић из фирме Micro Business д.о.о. из Књажевца изнео је њихова искуства у обуци корисника пакета OpenOffice.org и ефикасност примене решења у привреди. 
</p><p>
Закључено је да су решења заснована на слободном софтверу неопходна да би са једне стране задовољила потребе постојећих корисника, а са друге стране то је прилика за нове производе са извозним потенцијалом за ИТ привреду Србије, која се не може заснивати на препродаји затворених решења.
</p><p>
Анализирани су резултати програма приближавања корисницима. Игор Несторовић, задужен за <a href="http://sr.openoffice.org/zadovoljstvo/">програм приближавања корисницима</a>, изнео је тезу о расипању као мери успеха у пословној култури у Србији тако да привредни субјекти погрешно сматрају да само неуспешне фирме користе слободна и бесплатна решења, док добростојеће фирме користе легалан и скупо плаћени софтвер. При томе се не обраћа пажња на квалитет и корисност слободних решења, позитиван однос према сопственим трошковима и могућност да се новац уместо у непотребне лиценце уложи у повећање сопствене компетенције и тиме оствари компететивна предност.
</p><p> </p><p> </p><p> </p>

<center>
<div style="width: 300px;float: left"><img src="http://sr.openoffice.org/news/kg4.jpg" width="300px" height="202px" alt="Душица Божовић" /><br/><br/>Душица Божовић - пројекат локализације</div><div style="width: 300px;float: left"><img src="http://sr.openoffice.org/news/kg5.jpg" width="300px" height="202px" alt="Игор Несторовић" /><br/><br/>Игор Несторовић - координатор програма приближавања</div><div style="width: 300px;float: left"><img src="http://sr.openoffice.org/news/kg6.jpg" width="300px" height="202px" alt="Драган Станисављевић" />
<br/><br/>проф. Драган Станисављевић</div>
<br clear="left"/></center>

<p> </p><p> </p><p> </p><p>
Уједно је указано да је у окружењу јавног сектора неопходно створити политичку подршку како би се ИТ менаџмент одлучио за прелазак са постојећих пиратскох и власничких на слободна решења.
</p><p>
Као што је било раније најављено, пројекат промоције одвојен је од пројекта локализације и за координатора пројекта промоције пакета у Србији именована Маја Марковић. Ранији учесници пројекта локализације и сви заинтересовани првим активностима пројекта промоције могу да се придруже преко дописне листе dev@sr.openoffice.org.
</p><p>
Професор Драган Станисављевић рекао је да ће ускоро заједници преко странице пројекта бити доступни шаблони за припрему наставе које је припремио за своје потребе. Окупљени су упутили <a href="http://templates.openoffice.org/">позив и другим корисницима да учине исто</a> и тиме искажу захвалност заједници за софтвер који користе.
</p><p>
На крају још једног пријатног дружења учесници скупа позвали су све заинтересоване да им се <a href="http://sr.openoffice.org/projekat.html">придруже у активностима</a> и допринесу још бржем развоју овог динамичног пројекта слободног софтвера.
</p><p> </p><p> </p><p> </p>

<center>
<div style="width: 300px;float: left"><img src="http://sr.openoffice.org/news/kg7.jpg" width="300px" height="202px" alt="Сања Здравковић и Маја Марковић" /><br/><br/>Сања Здравковић - AIESEC/ФОН: <a href="http://www.fonforum.org/viewtopic.php?t=13964&sid=477925be878a15508803b67a37ef9a6c">OOo тренинг за НВО</a> и Маја Марковић - пројекат промоције</div><div style="width: 300px;float: left"><img src="http://sr.openoffice.org/news/kg8.jpg" width="300px" height="202px" alt="Петар Живанић" /><br/><br/>Петар Живанић - ФСН (десно)</div><div style="width: 300px;float: left"><img src="http://sr.openoffice.org/news/kg9.jpg" width="300px" height="202px" alt="Приступање пројекту" /><br/><br/><a href="http://sr.openoffice.org/razvoj/pristupnica.odt">Приступница пројекту</a></div>
<br clear="left"/></center>
<p> </p>
<p align="right">
<small>фото: <a href="http://urosevic.net/">А. Урошевић</a>, <a href="http://creativecommons.org/licenses/by-nc-sa/3.0/deed.sr">CC-BY-NC-SA 3.0</a></small>
</p>

<p> </p><p> </p>

</body>
</html>
