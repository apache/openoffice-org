<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org 3.0.1</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org 3.0.1</h1>

<div style="text-align: center;float: right; margin-left: 50px; margin-bottom: 100px;">
<img src="http://sr.openoffice.org/news/birdrelease.jpg" width="500px" height="333px" alt="Дечак пушта птицу из руке, статуа" /><p><small>фото: <a href="http://flickr.com/photos/sisterdimension/">sisterdimension</a>, CC-BY-NC-ND</small></p></div><p>Београд, 13. фебруар 2009. — <strong>Локализовано издање 3.0.1 <a href="http://sr.openoffice.org/preuzmi.html">доступно за преузимање</a></strong></p>

<p>
Заједница OpenOffice.org корисника у Србији са задовољством објављује ново локализовано издање најпопуларнијег слободног канцеларијског пакета.
</p>

<p>
Издање 3.0.1 доноси неколико исправки ситнијих грешака примећених у издању 3.0 које је објављено 13. октобра прошле године и локализацији на српски <a href="http://sr.openoffice.org/saopstenja/2008-11-24.html">објављеној 24. новембра</a>.
</p>

<p>
Новина у овом издању је исправљен и допуњен речник за проверу писања на српском језику захваљујући допунама које су послали корисници Ранко Томић и Милош Комарчевић. Из речника је избачено око 10000 неисправних речи и убачено око 2500 нових речи и облика. Речник је уграђен у локализоване инсталације, а <a href="http://extensions.openoffice.org/project/dict-sr">доступан је и као додатак</a> који можете инсталирати на претходно издање 3.0 или неко од издања на другим језицима. Позивамо све кориснике који желе да допринесу квалитету речника за проверу писања да нам доставе исправке и допуне како би оне биле укључене у наредно издање.
</p>

<p>
Значајне промене и нове могућности можемо да очекујемо у наредном издању 3.1 које се очекује крајем марта. Српска локализација је већ припремљена и локализовано издање се очекује недуго потом.
</p>

</body>
</html>
