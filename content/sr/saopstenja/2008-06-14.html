<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Издање 2.4.1, на српском и енглеском</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Издање 2.4.1, на српском и енглеском</h1>

<p>
<strong>
Са задовољством оглашавамо објављивање локализованог издања 2.4.1 најпопуларнијег слободног канцеларијског пакета OpenOffice.org, доступно за ГНУ/Линукс и Microsoft Windows оперативне системе.
</strong>
</p>
<p> </p>

<center>
<img src="http://sr.openoffice.org/docs/winsetup24/pics/p15.png" width="611px" height="425px" alt="Прозорчић о програму са знаком sr.OpenOffice.org 2.4 и прозор Рачуна у позадини" />
</center>

<p> </p>
<p>
Издање је реализовано кроз сарадњу заједнице корисника слободног софтвера у Србији и Математичког факултета у Београду, а у оквиру пројекта локализације слободног софтвера Министарства за телекомуникације и информатичко друштво Републике Србије.
</p><p>
Језичке надоградње које OpenOffice.org чине канцеларијским пакетом са најбољом подршком за српски језик на тржишту укључују програм са исправку грешака при куцању (енгл. spelling checker), подршку за  означавање набрајања словима српске ћирилице, ажурне локалитете, програм за пресловљавање, исправно ређање латиничних слова и др.
</p><p>
Ове надоградње се могу користити из локализованог али и из сучеља на енглеском језику или на неком другом од преко 80 доступних језика. Како надоградње још увек нису део званичног OpenOffice.org издања,  свима који користе српски језик у документима препоручује се употреба једне од три пуне инсталације (ћирилица, латиница, енглески) са <a href="http://sr.openoffice.org">http://sr.openoffice.org</a>.
</p><p>
Комплетно корисничко сучеље, преко 26000 порука, је локализовано на српски језик, а у односу на издање 2.4 исправљено је преко 3000 порука. Инсталатер за Microsoft Windows више не исписује ружне „куке и кваке“ при
распакивању пред инсталацију. 
</p><p>
Листу новина доступних у издањима из серије 2.4 можете преузети у <a href="http://sr.openoffice.org/news/OOo24.odt">отвореном документ-формату (ОДФ)</a> или као <a href="http://sr.openoffice.org/news/OOo24.pdf">ПДФ</a>
</p><p>
Поред преузимања инсталационих датотека, на веб локацији <a href="http://sr.openoffice.org">http://sr.openoffice.org</a> могуће је проширити 
пакет новим додацима (нпр. уметак за испис броја словима), приступити доступној документацији и затражити подршку за овај канцеларијски пакет у оквиру заједнице.
</p><p>
<a href="http://sr.openoffice.org/preuzmi.html">Бесплатно испробајте</a> ново издање пакета OpenOffice.org, легално га задржите ако вам се допадне!
</p>
<p> </p>
<p>
Најзаслужнији за ово издање су, по азбучном реду, Игор Несторовић, Милош Поповић, Љубиша Радовановић, Горан Ракић, Бранко Тановић и Александар Урошевић. Они се, као и сви остали учесници у пројекту окупљају на dev@sr.openoffice.org дописној листи (архива је <a href="http://openoffice.org/projects/sr/lists/dev/archive">јавно доступна</a>), а тренутно у завршницу улази допуна локализације за издање 
3.0 које се очекује у септембру. Носилац пројекта испред Математичког факултета је проф. др Душко Витас.
</p>

</body>
</html>
