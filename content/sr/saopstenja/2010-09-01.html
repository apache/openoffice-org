<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Oracle подржава софтверску револуцију – прослава десетогодишњице пројекта OpenOffice.org</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Oracle подржава софтверску револуцију – прослава десетогодишњице пројекта OpenOffice.org</h1>

<b>Будимпешта, 1. септембар 2010</b>

<h3>Oracle подржава софтверску револуцију – прослава десетогодишњице пројекта OpenOffice.org</h3>
<p>
OpenOffice.org, отворени документ-формат и корисници су подједнако важни, изјавио је у среду Мајкл Бимер, потпредседник  и генерални директор Oracle Office, отварајући годишњу међународну OpenOffice.org конференцију. Иако Бимер није говорио о детаљима будуће стратегије компаније, јасно је потврдио да ће се незаустављив раст OpenOffice.org производа и заједнице наставити наредних година. Под насловом „Деценија успеха“ овим је у згради мађарског парламента у Будимпешти отворена годишња међународна OpenOffice.org конференција.
</p><p>
Овогодишња конференција је очекивана као најважнија до сада, а међународна ИТ заједница ослушкивала је позицију  корпорације Oracle, америчког ИТ лидера, у вези са наставком подршке пројекту OpenOffice.org након преузимања компаније Sun Microsystems почетком године.
</p><p>
Жолт Нитрај, државни секретар за ИТ и комуникације у Министарству за национални развој Мађарске позвао је учеснике конференције да се придруже владином плану да „отвори затворене прозоре администрације према свету канцеларијских пакета отвореног кода“. 
</p><p>
Његово присуство на свечаности наглашава промену државне политике према софтверу отвореног кода у земљи која је подарила Џона фон Нојмана, свакако најзначајнију личност у историји рачунарства. Пре само две године главни извршни директор компаније Microsoft, Стив Балмер био је гост у мађарском парламенту на позив тадашњег премијера Ференца Ђурчања. Балмерова посета остала је међутим упамћена по инциденту на будимпештанском ЦЕУ универзитету када га је јајима засуо локални студент носећи мајицу са слоганом „Microsoft = корупција“.
</p><p> </p>
<center>
<img src="http://sr.openoffice.org/news/ooocon2010.png" width="399px" height="279px" alt="OOoCon лого"  />
</center>
<p> </p><p>
Бројне државе чланице Европске уније, укључујући Холандију, Француску и Пољску, захтевају коришћење софтвера заснованог на отвореним стандардима у јавној управи од 2006. године. Од 2002. године ЕУ је званично прихватила употребу софтвера отвореног кода.
</p><p>
Усвајање софтвера отвореног кода у компанијама широм света забележило је значајан раст претходних година. Позната кућа за истраживање ИТ тржишта и консалтинг, IDC, приказала је да ће приходи од софтвера отвореног кода прећи осам милијарди долара до 2013. године и да ће уз сложену годишњу стопу раста од 22.4% стати испред скоро свих других категорија софтвера.
</p><p>
Око 5000 ИТ професионалаца су као волонтери допринели пројекту OpenOffice.org од када га је компанија Sun Microsystems започела у јесен 2000. године. Најновије издање овог канцеларијског пакета користи више стотина милиона људи уз глобално тржишно учешће 15-20%, а доступно је на преко 100 језика. На овогодишњој OpenOffice.org конференцији у мађарској престоници три дана ће провести више од 100 излагача и око 300 гостију. Главни организатор је организација ODFA Hungary.
</p>
<p> </p>
<table><tr>
<td width="300px">
Сајт конференције<br/>
<a href="http://www.ooocon.org">www.ooocon.org</a><br/>
<br/>
Peter Szakal<br/>
Conference Organiser<br/>
<br/>
ODFA Hungary<br/>
+36-70-704-5669<br/>
szakal.peter@odfalliance.hu<br/>
</td><td width="300px">
Сајт OpenOffice.org<br/>
<a href="http://www.openoffice.org">www.openoffice.org</a>
</td><td width="300px">
OpenOffice.org у Србији<br/>
<a href="http://sr.openoffice.org">http://sr.openoffice.org</a><br/>
<br/>
Контакт у Србији<br/>
<a href="http://sr.openoffice.org/kontakt.html">http://sr.openoffice.org/kontakt.html</a>
</td></tr>
</table>

</body>
</html>
