<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org пуни 9 година!</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org пуни 9 година!</h1>

<p>
Када је пре тачно девет година, 13. октобра 2000. године заживела <a href="http://sr.openoffice.org">веб страница</a> пројекта OpenOffice.org корисници канцеларијског софтвера нису имали широк избор.
</p><p>
Слободни формати и добра интероперабилност за лаку сарадњу корисника различитих пакета изгледали су као заувек изгубљени у напретку рачунарства. Јер док су у настанку комерцијални пакети омогућавали рад у неким примитивним заједничким форматима, додавањем нових могућности временом су се, чинило се неповратно, удаљили.
</p><p>
Током 1999. године компанија Sun Microsystems, произвођач SPARC рачунарске платформе, програмског језика Јава и оперативног система Solaris, преузима немачког произвођача софтвера StarDivision и њихов производ канцеларијски пакет StarOffice. У јулу 2000. године Sun Microsystems објављује да ће изворни код пакета понудити заједници слободног софтвера са жељом да окупи кориснике и програмере широм света да заједничким снагама уведу револуцију у тржиште канцеларијског софтвера. 
</p>

<div style="float:right;margin: 20px;">
<img src="http://sr.openoffice.org/news/cake9.jpg" alt="Рођенданска торта" width="239px" height="298px"/><br/><small>фото: <a href="http://www.flickr.com/photos/spunfunkster/">spunfunkster</a>, CC <a href="http://creativecommons.org/licenses/by-nc-sa/2.0/deed.sr">BY-NC-SA</a>
</div>
<p>
<strong>На данашњи дан, 13. октобра 2000. године светлост дана је угледала веб страница <a href="http://www.openoffice.org">www.openoffice.org</a>.</strong>
</p><p>
Са својим деловима, програмом за обраду текста, програмом за таблице, програмом за припрему и извођење презентација и програмом за шеме и цртеже OpenOffice.org је спреман да одговори на изазове модерног канцеларијског пакета. Како је реч о слободном софтверу, канцеларијски пакет OpenOffice.org може да се бесплатно користи у државној управи, привреди, школству и код куће, без ограничења. Партнери, студенти и сви заинтересовани имају гарантовану слободу да проучавају и прилагођавају пакет стварајући потпуно нове производе. 
</p><p>
Пет година касније појављује се OpenOffice.org 2.0 и доноси бољу сагласнот са Microsoft Office форматима. Део пакета постаје и програм за израду и рад са базама података, OpenOffice.org База (енгл. OpenOffice.org Base).
</p><p>
OpenOffice.org је био пионир у усвајању међународног отвореног стандарда за запис канцеларијских докумената „ISO/IEC 26300:2006 Отворени документ-формат (ОДФ)“ који се подразумевано користи у пакету. Упућени знају да је ОДФ једини прави формат независан од произвођача кога данас подржавају сви водећи произвођачи софтвера као што су Microsoft, IBM, Google, итд. 
</p><p>
Овај формат пружа нову вредност корисницима широм света, омогућава уштеде, већу поузданост и представља избор за будућност. Данас многе државе у Европској Унији и шире су већ усвојиле препоруке за коришћење овог стандарда у својим администрацијама.
</p><p>
Најновије издање пакета OpenOffice.org 3.1.1 <a href="http://sr.openoffice.org/saopstenja/2009-08-31.html">објављено је 31. августа 2009. године</a>. Наредно издање 3.2 очекује се у новембру 2009. године, непосредно након годишње конференције програмера и корисника, која ће се одржати у Орвијету у Италији од 3. до 6. новембра.
</p><p>
Уколико већ нисте, <a href="http://sr.openoffice.org/preuzmi.html">преузмите бесплатно издање</a> на српском или енглеском бесплатно са странице пројекта и испробајте пакет. Легално га задржите ако вам се допадне.
</p><p>
<strong>Срећан рођендан, OpenOffice.org, желимо ти срећу и још бржи раст!</strong>
</p>

</body>
</html>
