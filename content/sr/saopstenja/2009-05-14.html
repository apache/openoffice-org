<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Презентација у Регионалној привредној комори Крагујевац</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Презентација у Регионалној привредној комори Крагујевац</h1>

<p>
У организацији <a href="http://www.kg-cci.co.rs/">Регионалне привредне коморе Крагујевац</a> и организације Мрежа за слободни софтвер Србије у четвртак 14. маја 2009. године одржана је <a href="http://www.kg-cci.co.rs/pdf/open_office_prezentacija.pdf">презентација</a> најпопуларнијег слободног канцеларијског пакета OpenOffice.org.
</p><p>
Присутни су упознати са деловањем и оствареним резултатима пројекта OpenOffice.org у Србији, укључујући и резултате пројекта локализације на српски језик.
</p><p>
Истакнуто је да се OpenOffice.org развија по пословном моделу слободног софтвера, тренду који из корена мења светску софтверску индустрију. У развоју пакета учествују корисници, пријатељи пројекта и партнери који на њему заснивају своје комерцијалне производе.
</p>

<p> </p>
<center>
<img src="http://sr.openoffice.org/news/rpkkg1.jpg" alt="Слика са промоције" width="300px" height="202px" /><img src="http://sr.openoffice.org/news/rpkkg2.jpg" alt="Слика са промоције" width="300px" height="202px" /><img src="http://sr.openoffice.org/news/rpkkg3.jpg" alt="Слика са промоције" width="300px" height="202px" />
<p align="right">
<small>фото: <a href="http://urosevic.net/">А. Урошевић</a>, <a href="http://creativecommons.org/licenses/by-nc-sa/3.0/deed.sr">CC-BY-NC-SA 3.0</a></small>
</p>
</center>
<p> </p>

<p>
Сам софтвер може да се користити без трошкова лиценцирања што олакшава набавку и смањује укупне трошкове поседовања софтвера.
</p><p>
Све већи је број корисника који поручују доста пракси финансирања развоја добављача софтвера кроз годишње лиценце. Корисници данас захтевају партнерски однос са добављачима и желе да плате само услуге које им јесу потребне. 
</p><p>
Управо је време кризе и пословног застоја прилика да се размисли о ефикасности наслеђених информационих окружења и уведy нови пословни стандарди који ће омогућити предузећима да се неометано укључе у савремене токове електронског пословања.
</p><p>
Представљени су доступни ресурси за нове и постојеће кориснике,  <a href="http://sr.openoffice.org/podrska.html">подршка за кориснике</a> у оквиру заједнице и збирка пословне праксе за прелазак са других канцеларијских пакета. На промоцији су приказани и водичи, четири књиге у ПДФ формату који се могу бесплатно преузети <a href="http://sr.openoffice.org/docs/hropen/">са странице пројекта</a>.
</p><p>
Представљено је <a href="http://sr.openoffice.org/preuzmi.html">најновије издање пакета 3.1</a> и подељени су инсталациони дискови пакета OpenOffice.org на српском и енглеском језику за Microsoft Windows оперативни систем.
</p>

</body>
</html>
