<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Објављен OpenOffice.org 3.2.1</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Објављен OpenOffice.org 3.2.1</h1>

<p>Београд, 4. јун 2010. — <strong>Објављен <a href="http://sr.openoffice.org/preuzmi.html">OpenOffice.org 3.2.1</a></strong></p>

<p>
OpenOffice.org заједница је данас објавила најновије издање најпознатијег слободног канцеларијског софтвера, OpenOffice.org 3.2.1.</p>
<p>
OpenOffice.org 3.2.1 је такозвано мало издање које доноси исправке и унапређења без нових значајних могућности. Ново издање садржи сигурносне исправке и надоградња се препоручује свим корисницима. Ново издање је прво које подржава корпорација Oracle, и долази са <a href="http://www.openoffice.org/trademark/brandrefresh.html">измењеним знаком и поздравним екраном</a>.
</p>
<br/>
<center>
<img src="http://sr.openoffice.org/news/ooo321welcome.png" width="744px" height="539px" alt="OpenOffice.org 3.2.1 поздравни екран"/>
</center>
<br/>
<p>
„<em>OpenOffice.org заједница се ближи својој десетогодишњици. Настављамо да радимо заједно као међународни тим на једном од највећих пројеката отвореног кода објављујући слободан софтвер који користи отворене стандарде</em>“ каже Флориан Ефенбергер, координатор OpenOffice.org пројекта маркетинга.  „<em>Покретањем <a href="http://marketing.openoffice.org/brand/">новог визуелног идентитета</a>, настављајући <a href="http://wiki.services.openoffice.org/wiki/Renaissance">пројекат Ренесанса</a> и уз недавно објављен <a href="http://sr.openoffice.org/saopstenja/2010-05-31.html">програм летње праксе за програмере</a>, OpenOffice.org заједница позива и охрабрује све да се придруже напорима да унапредимо информациону будућност.</em>"
</p><p>
Наредно планирано издање је OpenOffice.org 3.3 које се очекује на јесен 2010. године. Десети рођендан OpenOffice.org заједница ће прославити на годишњој конференцији OOoCon која се ове године одржава у Будимпешти од 31. августа до 3. септембра. 
</p><p>
Преузмите OpenOffice.org 3.2.1 са сајта пројекта <a href="http://sr.openoffice.org">http://sr.openoffice.org</a>. У сарадњи заједнице корисника у Србији и Математичког факултета у Београду, а кроз пројекат Министарства за телекомуникације и информационо друштво Републике Србије чији је носилац проф. др. Душко Витас, сучеље програма је комплетно преведено на српски, ћирилицом и латиницом.
</p><p>
Напомене о сигурносним исправкама ће бити објављене кроз неколико дана на <a href="http://www.openoffice.org/security/bulletin.html">посебној страници</a>.
</p>


<br clear="right"/>

<div style="width: 90%; background: #f3f3f3; padding: 10px; border: 1px solid #ccc; margin-top: 40px;">
<p>
<strong>Антрфиле:</strong><br/>
OpenOffice.org пројекат чини међународни тим волонтера и плаћених сарадника који развијају, преводе, подржавају и промовишу водећи слободан канцеларијски пакет, OpenOffice.org. Модерна технологија која стоји иза пакета OpenOffice.org (UNO) је доступна и програмерима, систем интеграторима итд. за коришћење при писању проширења за OpenOffice.org или за израду нових производа.
</p><p>
OpenOffice.org користи Отворени документ-формат (енгл. OpenDocument Format, ISO/IEC 26300), а подржава и коришћене формате као што су они из пакета Microsoft Office, и доступан је за све главне рачунарске платформе на преко 90 језика. Објављује се под условима ГНУ Слабије опште јавне лиценце (енгл. GNU Lesser General Public Licence, LGPL) и може се користити без трошкова лиценцирања у било које сврхе, личне или комерцијалне.
</p><p>
OpenOffice.org заједница одаје захвалност значајној подршци од стране бројних компанија, укључујући корпорацију Oracle, наследника оснивача пројекта компаније Sun Microsystems и главног покретача развоја.
</p><p>
Сазнајте како и ви можете <a href="http://sr.openoffice.org/projekat.html">постати део пројекта</a> и придружите нам се.
</p>
</div>

<p> <br/> </p>

</body>
</html>
