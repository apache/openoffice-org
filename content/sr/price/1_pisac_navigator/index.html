<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
  <head>
    <title>
        OpenOffice.org „Корисничке приче“: Навигатор у OpenOffice.org Писцу
    </title>
    <meta http-equiv="Content-Type" content="text/html; charset=utf-8" />
    <meta http-equiv="Content-Style-Type" content="text/css" />
    <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
  div #price_box { margin-top: 50px; border: 1px solid #ccc; padding: 15px; background: #f3f3f3; }
  h4.priceautor { margin-bottom: 50px; font-weight: normal; text-align: right; }
-->
/*]]>*/
    </style>
  </head>
<body>

<h3><a href="../../price.html">Корисничке приче</a></h3>
<h2>Навигатор у OpenOffice.org Писцу</h2>
<h4 class="priceautor">пише Горан Ракић</h4>


<div style="margin: 30px; text-align: center; width: 300px; float: right">
<a href="/price/1_pisac_navigator/nav1.png"><img src="/price/1_pisac_navigator/nav1_small.png" width="300" height="261" alt="Снимак екрана Писца, отворено прозорче Навигатор" /></a>
<p>Навигатор (<a href="/price/1_pisac_navigator/nav1.png">већа слика</a>)</p>

<p>&nbsp;</p>
<p>&nbsp;</p>

<a href="/price/1_pisac_navigator/nav2.png"><img src="/price/1_pisac_navigator/nav2_small.png" width="300" height="261" alt="Навигатор смештен као пано" /></a>
<p>Навигатор као пано (<a href="/price/1_pisac_navigator/nav2.png">већа слика</a>)</p>
</div>

<p>
Једна од више мени драгих могућности у OpenOffice.org Писцу јесте прозорче Навигатора („<em>Уређивање > Навигатор</em>“, или <tt>F5</tt> са тастатуре).
</p>

<p>
У прозочету Навигатора приказана је структура тренутно отвореног документа, сва заглавља, табеле, уметнуте слике и др. Двокликом на елемент у списку, OpenOffice.org  ће „скочити“ на тај део документа.
</p>

<p>
Обично нисам заинтересован ни за шта осим заглавља па подесим навигацију у прозочету на заглавља документа (друго дугме у првом реду).
</p>

<p>
Тако при раду у сваком мало дужем документу увек имам преглед структуре поднаслова „на један клик“, а могу и лако да средим ниво контуре и од поднаслова направим наслов.
</p>

<p>
Проблем је што тако отворено прозорче заклања део текста и ту се заправо крије трик. Држећи притиснут тастер <tt>Ctrl</tt> на тастатури кликните два пута на сиву позадину између иконица алатки у прозорчету и прозорче ће се сместити као пано са стране документа.
</p>

<p>
Кликом на иконицу Навигатора у панелу алатки или притиском тастера <tt>F5</tt> скрива и поново приказује пано, а контура документа је увек ту када је потребна.
</p>

<p>
Исти трик са <tt>Ctrl</tt> тастером и дуплим кликом може да се примени и на прозорче „<em>Стилови и форматирање</em>“ (из менија „<em>Формат</em>“, пречица <tt>F11</tt>) које ја обично из навике смештам на десну страну екрана. Кроз ово прозорче лако је изменити постојеће или направити нове стилове (нпр. стил за положену страницу или стил за пасус са цитатом) и исте затим дуплим кликом применити на тренутно активан
садржај.
</p>

<p>
Не треба заборавити да се при писању великих докумената исти може поделити у више ситних (нпр. по један документ по поглављу књиге). У следећем кораку треба направити нови главни текстуални документ, а онда се опет кроз Навигатор увезе одељак по одељак. Свака промена у документима поглавља се рефлектује на садржај главног документа, а ствари као што су рад у тиму постају далеко лакше. Међутим ова
тема заслужује свој чланак.
</p>

<div id="price_box">
<p><strong>Која опција се вама допада у пакету OpenOffice.org? Имате ли трик који вам олакшава посао?</strong></p>
<p>Или сте доживели занимљиву корисничку причу. Поделите причу са другима и допринесите заједници корисника слободног канцеларијског пакета OpenOffice.org. 
Пошаљите текст е-поштом на адресу <a href="mailto:korisnickeprice@openoffice.org">korisnickeprice@openoffice.org</a>.</p>
</div>


<p>&nbsp;</p>
<p>
<a href="../../price.html">Повратак на страницу „Корисничке приче“</a>.<br/>
</p>
        
</body>

</html>
