<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org 3.3 beta izdanje</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org 3.3 beta izdanje</h1>

<p>OpenOffice.org zajednica sa zadovoljstvom objavljuje dostupnost beta probnog izdanja buduće verzije kancelarijskog paketa OpenOffice.org 3.3.
</p><p>
Beta izdanje je dostupno svim korisnicima za <a href="http://download.openoffice.org/all_beta.html">besplatno preuzimanje sa Interneta</a> na engleskom jeziku uz jezičke pakete za još 62 jezika uključujući srpsku ćiriličnu i latiničnu lokalizaciju.
</p><p>
Lokalizaciju najpopularnijeg slobodnog kancelarijskog paketa OpenOffice.org na srpski jezik realizuje zajednica OpenOffice.org projekta u Srbiji u saradnji sa Matematičkim fakultetom u Beogradu i uz podršku Ministarstva za telekomunikacije i informaciono društvo Republike Srbije. 
</p><p>
Probno beta izdanje namenjeno je svim radoznalim postojećim i budućim korisnicima koji žele da isprobaju nove mogućnosti i unapređenja koje će biti objavljeni u budućem stabilnom izdanju OpenOffice.org 3.3.
</p><p>
Koristeći probno izdanje korisnici mogu da doprinesu projektu i prijave greške ili nedostatke <a href="http://qa.openoffice.org/issue_handling/pre_submission.html">preko sajta (engl.)</a> ili na srpskom e-poštom na adresu dev@sr.openoffice.org. Velikim korisnicima se preporučuje da isprobaju standardne funkcije paketa koje koriste i prijave ukoliko uoče greške koje nisu bile prisutne u prethodnim izdanjima. Zajedničkim doprinosom učinićemo da kancelarijski paket OpenOffice.org bude bolji i kvalitetniji.
</p><p>
<center><img src="http://sr.openoffice.org/news/printpages.png"><br/><small>Novo prozorče za pripremu štampanja dokumenta</small></center>
</p><p>
Lista značajnih novina za testiranje dostupna je na <a href="http://wiki.services.openoffice.org/wiki/Feature_Freeze_Testing_3.3">Viki stranici</a>. Ističemo novi sistem i prozorče za izbor i podešavanje štampe, lakši rad sa slajdovima i sadržajem u prezentacijama i podršku za ćirilična imena u sertifikatima za elektronski potpis i elektronski potpisanim dokumentima.
</p><p>
OpenOffice.org zajednica poziva sve zainteresovane za budućnost kancelarijskog softvera u svetu otvorenih standarda da nam se pridruže na godišnjem okupljanju. OpenOffice.org konferencija održaće se u Budimpešti od 31. avgusta do 3. septembra 2010. godine. Više informacija potražite na sajtu: <a href="http://www.ooocon.org">http://www.ooocon.org</a>
</p>

</body>
</html>
