<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Objavljen OpenOffice.org 3.2.1</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Objavljen OpenOffice.org 3.2.1</h1>

<p>Beograd, 4. jun 2010. — <strong>Objavljen <a href="http://sr.openoffice.org/preuzmi.html">OpenOffice.org 3.2.1</a></strong></p>

<p>
OpenOffice.org zajednica je danas objavila najnovije izdanje najpoznatijeg slobodnog kancelarijskog softvera, OpenOffice.org 3.2.1.</p>
<p>
OpenOffice.org 3.2.1 je takozvano malo izdanje koje donosi ispravke i unapređenja bez novih značajnih mogućnosti. Novo izdanje sadrži sigurnosne ispravke i nadogradnja se preporučuje svim korisnicima. Novo izdanje je prvo koje podržava korporacija Oracle, i dolazi sa <a href="http://www.openoffice.org/trademark/brandrefresh.html">izmenjenim znakom i pozdravnim ekranom</a>.
</p>
<br/>
<center>
<img src="http://sr.openoffice.org/news/ooo321welcome.png" width="744px" height="539px" alt="OpenOffice.org 3.2.1 pozdravni ekran"/>
</center>
<br/>
<p>
„<em>OpenOffice.org zajednica se bliži svojoj desetogodišnjici. Nastavljamo da radimo zajedno kao međunarodni tim na jednom od najvećih projekata otvorenog koda objavljujući slobodan softver koji koristi otvorene standarde</em>“ kaže Florian Efenberger, koordinator OpenOffice.org projekta marketinga.  „<em>Pokretanjem <a href="http://marketing.openoffice.org/brand/">novog vizuelnog identiteta</a>, nastavljajući <a href="http://wiki.services.openoffice.org/wiki/Renaissance">projekat Renesansa</a> i uz nedavno objavljen <a href="http://sr.openoffice.org/saopstenja/2010-05-31.html">program letnje prakse za programere</a>, OpenOffice.org zajednica poziva i ohrabruje sve da se pridruže naporima da unapredimo informacionu budućnost.</em>"
</p><p>
Naredno planirano izdanje je OpenOffice.org 3.3 koje se očekuje na jesen 2010. godine. Deseti rođendan OpenOffice.org zajednica će proslaviti na godišnjoj konferenciji OOoCon koja se ove godine održava u Budimpešti od 31. avgusta do 3. septembra. 
</p><p>
Preuzmite OpenOffice.org 3.2.1 sa sajta projekta <a href="http://sr.openoffice.org">http://sr.openoffice.org</a>. U saradnji zajednice korisnika u Srbiji i Matematičkog fakulteta u Beogradu, a kroz projekat Ministarstva za telekomunikacije i informaciono društvo Republike Srbije čiji je nosilac prof. dr. Duško Vitas, sučelje programa je kompletno prevedeno na srpski, ćirilicom i latinicom.
</p><p>
Napomene o sigurnosnim ispravkama će biti objavljene kroz nekoliko dana na <a href="http://www.openoffice.org/security/bulletin.html">posebnoj stranici</a>.
</p>


<br clear="right"/>

<div style="width: 90%; background: #f3f3f3; padding: 10px; border: 1px solid #ccc; margin-top: 40px;">
<p>
<strong>Antrfile:</strong><br/>
OpenOffice.org projekat čini međunarodni tim volontera i plaćenih saradnika koji razvijaju, prevode, podržavaju i promovišu vodeći slobodan kancelarijski paket, OpenOffice.org. Moderna tehnologija koja stoji iza paketa OpenOffice.org (UNO) je dostupna i programerima, sistem integratorima itd. za korišćenje pri pisanju proširenja za OpenOffice.org ili za izradu novih proizvoda.
</p><p>
OpenOffice.org koristi Otvoreni dokument-format (engl. OpenDocument Format, ISO/IEC 26300), a podržava i korišćene formate kao što su oni iz paketa Microsoft Office, i dostupan je za sve glavne računarske platforme na preko 90 jezika. Objavljuje se pod uslovima GNU Slabije opšte javne licence (engl. GNU Lesser General Public Licence, LGPL) i može se koristiti bez troškova licenciranja u bilo koje svrhe, lične ili komercijalne.
</p><p>
OpenOffice.org zajednica odaje zahvalnost značajnoj podršci od strane brojnih kompanija, uključujući korporaciju Oracle, naslednika osnivača projekta kompanije Sun Microsystems i glavnog pokretača razvoja.
</p><p>
Saznajte kako i vi možete <a href="http://sr.openoffice.org/projekat.html">postati deo projekta</a> i pridružite nam se.
</p>
</div>

<p> <br/> </p>

</body>
</html>
