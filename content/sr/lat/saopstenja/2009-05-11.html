<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org 3.1 je rođen</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org 3.1 je rođen</h1>

<div style="text-align: center;float: right; margin-left: 50px;">
<img src="http://sr.openoffice.org/news/roda.jpg" width="283px" height="309px" alt="Roda donosi bebu" /><p><small>foto: <a href="http://www.sxc.hu/profile/buzzybee">Jenny Rollo</a></small></p></div><p>Beograd/ Hamburg (Nemačka), 11. maj 2009. — <strong>OpenOffice.org 3.1 je rođen</strong></p>

<p>
Zajednica OpenOffice.org projekta sa zadovoljstvom oglašava dostupnost OpenOffice.org 3.1, značajnog unapređenja vodećeg slobodnog kancelarijskog paketa. Od objavljivanja izdanja 3.0 prošlog oktobra preuzeto je preko 60 miliona kopija samo sa stranice OpenOffice.org. Lokalizacija na srpski jezik je objavljena u novembru i sa naših stranica preuzeta 19.000 puta.
OpenOffice.org 3.1 je tu da probije ove rekorde.

</p><p>

Zahvaljujući glasanju korisnika prethodnih izdanja prepoznali smo njihove želje i pretočili to u stvarnost. Novo izdanje sadrži i mehanizam za automatsko istraživanje o načinima kako se sve koristi OpenOffice.org kome korisnici mogu da pristupe i automatski dojave programerima na koje delove paketa se treba fokusirati u budućnosti.

</p><p>

Najveća i najvidljivija novina u izdanju (pola miliona linija programskog koda) je veliko unapređenje kako OpenOffice.org prikazuje grafiku na ekranu. Računardžije ovo zovu umekšavanje (engl. anti-aliasing), a korisnici primete kako je grafika sada mnogo prijatnija na ekranu. Unapređeni izgled se ogleda i na manje vidnim mestima: prikaz slika pri prevlačenju, prikaz obeleženog teksta i mogućnost za nadvlačenje teksta.

</p><p>

Saznajte više o najvažnijim novinama u dokumentu na srpskom jeziku koji možete preuzeti u <a href="http://sr.openoffice.org/news/OOo31.odt">otvorenom dokument-formatu</a> ili kao <a href="http://sr.openoffice.org/news/OOo31.pdf">PDF dokument</a>.
 
</p><p>
<br/>
</p><p style="font-size: 12pt;">

<img src="http://sr.openoffice.org/news/john.jpg" width="80px" height="80px" alt="John McCreesh" align="left" style="margin: 10px"/>
„<em>OpenOffice.org 3.1 pokazuje da umemo da saslušamo korisnike i onda, zahvaljujući dugoročnoj podršci naših partnera, uložimo vreme i stručnost i postignemo značajna unapređenja u softveru</em>“ izjavio je  John McCreesh, koordinator OpenOffice.org marketing projekta. „<em>OpenOffice.org sadrži sve što korisnici žele, lagan je za korišćenje i slobodan je. Poručujem svima da ga <a href="http://sr.openoffice.org/preuzmi.html">preuzmu i isprobaju već danas</a>.</em>“
</font>
</p><p>
<br/>
</p><p>

<center>
<a href="http://sr.openoffice.org/news/ooo31welcome.png" target="_blank"><img src="http://sr.openoffice.org/news/ooo31welcome_small.png" width="400px" height="301px" alt="Pozdravni ekran" /></a>

<a href="http://sr.openoffice.org/news/ooo31writer.png" target="_blank"><img src="http://sr.openoffice.org/news/ooo31writer_small.png" width="400px" height="301px" alt="OpenOffice.org Pisac" /></a><br/>
<small>(kliknite na sliku za veći prikaz, dozvoljeno je slobodno korišćenje slika)</small>
</center>

</p><p>
<br/>
</p><p>

U saradnji zajednice korisnika u Srbiji i  <a href="http://www.matf.bg.ac.rs/">Matematičkog fakulteta u Beogradu</a>, a kroz projekat <a href="http://www.mtid.gov.rs">Ministarstva za telekomunikacije i informaciono društvo Republike Srbije</a> čiji je nosilac prof. dr. Duško Vitas, sučelje programa je kompletno prevedeno na srpski, ćirilicom i latinicom. Od prethodnog
izdanja dopunjeno je i ispravljeno preko 3500 poruka, a za razliku od ranijih lokalizovanih izdanja sada je omogućeno automatsko ažuriranje paketa.

</p><p>

Projektu lokalizacije možete se i vi jednostavno pridružiti i u slobodno vreme
doprineti razvoju podrške za srpski jezik u paketu, a poznavanje engleskog jezika nije neophodan uslov. Javite nam se na javnu razvojnu dopisnu listu dev@sr.openoffice.org ili predstavnicima projekta preko <a href="http://sr.openoffice.org/kontakt.html
">stranice za kontakt</a>.

</p>


<div style="width: 90%; background: #f3f3f3; padding: 10px; border: 1px solid #ccc; margin-top: 40px;">
<p>
<strong>Antrfile:</strong><br/>
OpenOffice.org projekat čini međunarodni tim volontera i plaćenih saradnika koji razvijaju, prevode, podržavaju i promovišu vodeći slobodan kancelarijski paket, OpenOffice.org. Moderna tehnologija koja stoji iza paketa OpenOffice.org (UNO) je dostupna i programerima, sistem integratorima itd. za korišćenje pri pisanju proširenja za OpenOffice.org ili za izradu novih proizvoda.
</p><p>
OpenOffice.org koristi Otvoreni dokument-format (engl. OpenDocument Format, ISO/IEC 26300), a podržava i korišćene formate kao što su oni iz paketa Microsoft Office, i dostupan je za sve glavne računarske platforme na preko 90 jezika. Objavljuje se pod uslovima GNU Slabije opšte javne licence (engl. GNU Lesser General Public Licence, LGPL) i može se koristiti bez troškova licenciranja u bilo koje svrhe, lične ili komercijalne.
</p><p>
OpenOffice.org zajednica odaje zahvalnost značajnoj podršci od strane brojnih kompanija, uključujući Sun Microsystems, osnivača projekta i glavnog pokretača razvoja.
</p>
</div>

<p> <br/> </p>

</body>
</html>
