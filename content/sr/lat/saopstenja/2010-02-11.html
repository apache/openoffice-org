<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Preuzmite OpenOffice.org 3.2</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Preuzmite OpenOffice.org 3.2</h1>

<p>Minhen (Nemačka), Beograd, 11. februar 2010. — <strong><a href="http://sr.openoffice.org/preuzmi.html">OpenOffice.org 3.2</a> prvi od novih kancelarijskih paketa u 2010. godini</strong></p>

<p><em>
OpenOffice.org zajednica objavljuje novo izdanje slobodnog kancelarijskog paketa lakog za korišćenje. OpenOffice.org dostupan je na srpskom (ćirilicom i latinicom) i engleskom
jeziku. Može se besplatno preuzeti sa sajta <a href="http://sr.openoffice.org">http://sr.openoffice.org</a>.
</em></p>

<p>
Na početku jubilarne desetogodišnjice postojanja uz preko tri stotine miliona zabeleženih preuzimanja sa Interneta, OpenOffice.org zajednica je danas objavila najnovije izdanje ovog popularnog kancelarijskog paketa. OpenOffice.org 3.2 je brži, nudi nove i unapređenje mogućnosti, ostvaruje bolju kompatibilnost sa drugim kancelarijskim programima i ispravlja greške i potencijalne sigurnosne propuste.
</p><p>
Lokalizacija paketa na srpski jezik proizvod je saradnje zajednice korisnika u Srbiji i Matematičkog fakulteta u Beogradu, a u okviru projekta Ministarstva za telekomunikacije i informaciono društvo Republike Srbije sa ciljem da se građanima i privredi ponudi besplatan i legalan osnovni softver na srpskom jeziku i ubrza uključenje u savremeno informaciono društvo.
</p>

<div style="padding: 30px; font-size: 14pt; color: #b2d0fa; line-height: 150%; font-weight: bold;">
<a href="http://sr.openoffice.org/news/calc320.png" target="_blank"><img src="http://sr.openoffice.org/news/calc320_small.png" width="300px" height="238px" style="float: left; margin-right: 30px; " /></a>

„Želimo da za korisnike u 2010. godini OpenOffice.org bude kancelarijski softver po izboru. Izdanje 3.2 nas vodi bliže tom cilju“<br/>
<div style="margin-top: 10px; line-height: 100%; float: right; color: #000; font-size: 10pt; font-weight: normal"> — Florian Effenberger, <small>koordinator OpenOffice.org marketinga</small></div>

<br clear="all"/>
</div>



<p>
OpenOffice.org 3 je vodeći slobodan kancelarijski softver. Osnovu čine uređivač teksta, program za tablice, prezentacije, crtanje, uređivanje matematičkih formula i baze podataka, a može lako biti proširen <a href="http://extensions.openoffice.org/">brojnim objavljenim dodacima</a>. OpenOffice.org koriste kako pojedinci na kućnim računarima tako i velike kompanije sa više desetina hiljada korisnika.
</p><p>
OpenOffice.org 3.2 donosi:

<ul>
<li>brže prvo pokretanje</li>
<li>unapređenu kompatibilnost sa otvorenim(otvoreni dokument-format, ODT) i vlasničkim formatima</li>
<li>unapređenja u svim svojim delovima, posebno u tablicama u OpenOffice.org Računu (engl. OpenOffice.org Calc) uz pregršt novih i poboljšanih mogućnosti</li>
<li>uređivanje grafika i izbor pojedinih elemenata grafika je znatno olakšano, a tu su i novi tipovi grafika</li>
</ul>
</p><p>
Chris Goddard iz kompanije Affiliorama.com raduje se novom izdanju: „Pre četiri godine tek smo započinjali poslovanje u oblasti konsaltinga i kao paket bez troškova, OpenOffice.org je bio logičan izbor. Sada smo nastavili da koristimo OpenOffice.org iz više razloga: njegova stabilnost i funkcionalnost ide u korak sa brzim otkucajima našeg radnog okruženja, a kako je slobodan softver pronalaženje saveta, integracija i proširenje programa je veoma jednostavno. Stalno ističemo OpenOffice.org kao realnu alternativu Microsoft-ovom proizvodu pred preko 30.000 naših članova, i želimo da novo izdanje ohrabri i druge da prate naš uspešan primer“.
</p><p>Koordinator OpenOffice.org projekta marketinga, Florian Effenberger dodaje: „<strong>Neki su, na žalost, zaključani u kancelarijske alate koje trenutno koriste - ponekad je to politika firme, ili uvezanost za drugi vlasnički softver. Želimo da za sve ostale u 2010. godini OpenOffice.org bude kancelarijski softver po izboru, i izdanje 3.2 nas vodi bliže tom cilju</strong>“.
</p><p>
Postojećim korisnicima se preporučuje da nadograde izdanje paketa. Za korisnike koji još uvek koriste izdanja OpenOffice.org 2 važno je obaveštenje da je <a href="http://development.openoffice.org/releases/eol.html">životni kraj ove serije</a> prošao u decembru prošle godine, te da zajednica više neće objavljivati sigurnosne zakrpe i ispravke. Sistem integratori mogu pružati dužu komercijalnu podršku, baš kao i komercijalni partneri projekta poput kompanije Oracle, glavnog sponzora projekta OpenOffice.org. 
</p>

<p>
Pun spisak novina u izdanju možete da <a href="http://www.openoffice.org/dev_docs/features/3.2/">pročitate na engleskom</a>. Sve informacije o ispravljenim potencijalno rizičnim sigurnosnim greškama će biti objavljene <a href="http://www.openoffice.org/security/bulletin.html">ovde</a>.
</p><p>
Pogledajte i ranije dostupna slobodna proširenja za rad na srpskom jeziku (preslovljavanje, ispis broja slovima, provera pisanja) na <a href="http://sr.openoffice.org/prosirenja.html">stranici projekta OpenOffice.org u Srbiji</a>, a na istoj stranici mogu se preuzeti i nova izdanja proširenja kao što su Konstruktor izveštaja koji donosi grafički uređivač izveštaja u programu Baza ili Ekran za izlagača koji omogućava prikaz beleški ili pregled slajdova na ekranu računara tokom trajanja prezentacije na projektoru.
</p>

<br clear="right"/>

<div style="width: 90%; background: #f3f3f3; padding: 10px; border: 1px solid #ccc; margin-top: 40px;">
<p>
<strong>Antrfile:</strong><br/>
OpenOffice.org projekat čini međunarodni tim volontera i plaćenih saradnika koji razvijaju, prevode, podržavaju i promovišu vodeći slobodan kancelarijski paket, OpenOffice.org. Moderna tehnologija koja stoji iza paketa OpenOffice.org (UNO) je dostupna i programerima, sistem integratorima itd. za korišćenje pri pisanju proširenja za OpenOffice.org ili za izradu novih proizvoda.
</p><p>
OpenOffice.org koristi Otvoreni dokument-format (engl. OpenDocument Format, ISO/IEC 26300), a podržava i korišćene formate kao što su oni iz paketa Microsoft Office, i dostupan je za sve glavne računarske platforme na preko 100 jezika. Objavljuje se pod uslovima GNU Slabije opšte javne licence (engl. GNU Lesser General Public Licence, LGPL) i može se koristiti bez troškova licenciranja u bilo koje svrhe, lične ili komercijalne.
</p><p>
OpenOffice.org zajednica odaje zahvalnost značajnoj podršci od strane brojnih kompanija, uključujući kompaniju Oracle, osnivača projekta i glavnog pokretača razvoja.
</p><p>
Saznajte kako i vi možete <a href="http://sr.openoffice.org/projekat.html">postati deo projekta</a> i pridružite nam se kako bi naučili još nešto o našem omiljenom kancelarijskom paketu OpenOffice.org i pomogli da ga zajedno učinimo još boljim.
</p>
</div>

<p> <br/> </p>

</body>
</html>
