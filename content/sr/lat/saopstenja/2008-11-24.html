<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Lokalizovani OpenOffice.org 3: kvalitetan, razumljiv, slobodan</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Lokalizovani OpenOffice.org 3: kvalitetan, razumljiv, slobodan</h1>

<div style="text-align: center;float: right; margin: 15px">
<img src="http://sr.openoffice.org/news/ooocon08.png" width="450" height="228" alt="Kolaž slika sa OOo konferencije u Pekingu" />
<p>
OpenOffice.org zajednica i partneri u Pekingu
</p>
</div>

<p>
Beograd/ Peking (Kina)/ Santa Klara (SAD), 24. novembar 2008. — <strong>Lokalizovani OpenOffice.org 3 <a href="http://sr.openoffice.org/preuzmi.html">dostupan za preuzimanje</a></strong>
</p>

<p>
Nakon nedavno završene konferencije programera najpopularnijeg slobodnog kancelarijskog paketa OpenOffice.org održane u Pekingu, korisnicima širom sveta postalo je dostupno najnovije izdanje 3.0 pod sloganom „<strong>U znaku tri: kvalitetan softver, lak za korišćenje i slobodan</strong>“.
</p>

<p>
Sa novim funkcijama poput uvoza PDF dokumenta radi izmene, linearnog razrešioca za operaciona istraživanja u Računu, osveženim izgledom i automatskim izvozom dokumenta na Internet, viki i blog, paket pronalazi svoje mesto na računarima desetina miliona korisnika u kompanijama, školama, javnoj upravi ali i kod kuće. 
</p>

<br clear="both"/>

<p>
Najveći proizvođači softvera, IBM, Google, Novell, RedFlag, predvođeni kompanijom Sun Microsystems, stotine programera iz zajednice korisnika slobodnog softvera i zadovoljni korisnici, od pojedinaca do velikih poslovnih sistema proslavili su u Pekingu i osmi rođendan projekta i više od 10 godina razvoja paketa. 
</p>

<p>
Danas zajednica OpenOffice.org projekta u Srbiji i Mreža za slobodni softver Srbije, u partnerstvu sa Matematičkim fakultetom u Beogradu, a u okviru projekta lokalizacije slobodnog softvera Ministarstva za telekomunikacije i informaciono društvo Republike Srbije <strong>oglašava dostupnost srpskog lokalizovanog izdanja, za Microsoft Windows i GNU/Linuks sisteme, sa sučeljem na ćirilici, latinici i engleskom jeziku</strong>.
</p>

<p> </p>

<div style="margin: auto; width: 450px; text-align: center">
<a href="http://sr.openoffice.org/news/OOo3Writer.png"><img src="http://sr.openoffice.org/news/OOo3Writer_small.png" width="450" height="357" alt="Snimak ekrana Pisca na ćirilici, sa otvorenim prozorčetom o programu" /></a>
<p>
<small>OpenOffice.org 3 — od danas na ćirilici i latinici (<a href="<a href="http://sr.openoffice.org/news/OOo3Writer.png">veća slika</a>)</small>
</p>
</div>

<p> </p>

<p>
<a href="http://sr.openoffice.org/preuzmi.html">Besplatno preuzmite lokalizovano izdanje</a> već danas i saznajte zašto je OpenOffice.org kancelarijski paket sa najboljom podrškom za srpski jezik. Isprobajte i legalno ga zadržite ako Vam se dopadne.
</p>

<p>
Uz lokalizaciju kompletnog sučelja programa dostupan je <a href="http://extensions.openoffice.org/project/dict-sr">dodatak za proveru pisanja ćirilicom i latinicom</a> (<em>integrisan u lokalizovano izdanje</em>), rastavljanje na slogove, program za preslovljavanje, podrška za označavanje nabrajanja slovima srpske ćirilice, umetak za ispis broja slovima, prepoznavanje jezika dokumenta i više.
</p>

<p>
U dosadašnjoj saradnji zajednice, Matematičkog fakulteta i Ministarstva, realizovana je kontinuirana lokalizacija izdanja <a href="http://sr.openoffice.org/saopstenja/2008-03-07.html">2.4</a>, <a href="http://sr.openoffice.org/saopstenja/2008-06-14.html">2.4.1</a> i sada 3.0, koja su preuzeta preko 30000 puta. Obezbeđena je podrška u okviru zajednice preko dopisne liste korisnika, a na veb stranici projekta moguće je pronaći i dokumentaciju za korišćenje paketa.
</p>

<p>
Od prethodnog izdanja prevoda koji broji 26000 poruka, tj. 90000 reči kroz lekturu ispravljeno je nekoliko hiljada grešaka, a uvažene su i sugestije korisnika povodom nekih od odabranih termina.
</p>

<p> </p>

<div style="margin: auto; width: 477px; text-align: center">
<a href="http://sr.openoffice.org/news/OOo3ImpressMinimizer.png"><img src="http://sr.openoffice.org/news/OOo3ImpressMinimizer_small.png" width="477" height="357" alt="Ekran Prezentacije, osveženog izgleda" /></a>
<p>
<small>OpenOffice.org 3 — za Microsoft Windows i GNU/Linuks (<a href="http://sr.openoffice.org/news/OOo3ImpressMinimizer.png">veća slika</a>)</small>
</p>
</div>

<p> </p>

<p>
Po prvi put, prevedena su i <a href="http://sr.openoffice.org/prosirenja.html">dodatna proširenja</a>  paketa, poput „<a href="http://sr.openoffice.org/prosirenja.html#reportbuilder">Konstruktora izveštaja</a>“ za laku pripremu izveštaja sa podacima iz baza podataka za prikaz ili štampu, ili „<a href="http://sr.openoffice.org/prosirenja.html#minimizer">Ekrana za prezentera</a>“ koji prikazuje beleške na monitoru računara dok se na projektoru prikazuje tok slajdova. <a href="http://sr.openoffice.org/prosirenja.html">Saznajte više</a> o dostupnim proširenjima.
</p>

<p>
Zajednica će u kontaktu sa velikim korisnicima paketa u Srbiji u narednom periodu prirediti i skup besplatno dostupnih lokalizovanih šablona za poslovnu prepisku i svakodnevni rad u srednjim prezuećima i javnoj upravi.
</p>

<p>
Najzaslužniji za ovo izdanje su po azbučnom redu, Aleksandar Urošević, Dušica Božović, Goran Rakić, Igor Nestorović i Miloš Popović. Svi učesnici u projektu okupljaju na dopisnoj listi dev@sr.openoffice.org (<a href="http://openoffice.org/projects/sr/lists/dev/archive">arhiva je javno dostupna</a>). Nosilac projekta ispred Matematičkog fakulteta je prof. dr Duško Vitas. Predstavnike projekta možete kontaktirati preko <a href="http://sr.openoffice.org/kontakt.html">stranice za kontakt</a>.
</p>

</body>
</html>
