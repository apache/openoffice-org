<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org 3.3</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org 3.3</h1>

<p><strong>
OpenOffice.org 3.3 na srpskom donosi nove mogućnosti, bolju kompatibilnost sa Microsoft Office formatima dokumenata, i poboljšanja u tablicama i prezentacijama.
</strong></p>

<p>
Najnovija verzija 3.3 softvera OpenOffice.org dostupna je za besplatno preuzimanje i u verziji na srpskom jeziku.
</p>
<p style="text-align: center;"><img class="alignleft size-full wp-image-2720" title="ooo330_writer" src="http://www.mtid.gov.rs/wp-content/uploads/2011/01/ooo330_writer.jpg" alt="OpenOffice.org 3.3 snimak ekrana" width="580"><br>
<small>OpenOffice.org 3.3</small></p>
<p>OpenOffice.org je slobodni i besplatni kancelarijski softverski paket koji sadrži programe za obradu teksta, tablice, prezentacije, šeme i crteže kao i baze podataka. Možete da ga besplatno preuzmete sa sajta projekta <a href="http://sr.openoffice.org">sr.openoffice.org</a> i legalno koristite na računarima u preduzeću ili kod kuće.</p>
<p>Lokalizaciju na srpski jezik realizovao je Matematički fakultet u Beogradu u saradnji sa zajednicom korisnika, pomognut kroz trogodišnji projekat Ministarstva za telekomunikacije i informaciono društvo. Cilj projekta započetog u decembru 2007. godine bio je da se svim građanima i privredi  ponudi besplatan i legalan osnovni računarski softver na srpskom jeziku i tako ubrza uključenje društva i privrede u savremeno informaciono društvo. Tokom trajanja projekta Matematički fakultet u Beogradu i zajednica korisnika paketa OpenOffice.org <a href="http://sr.openoffice.org/saopstenja/">objavili su 10 lokalizovanih izdanja</a>, na ćirilici i latinici, koja su preuzeta skoro 200.000 puta. Razvijeni su i unapređeni dodaci za rad na srpskom jeziku poput numerisanja stranica i stavki slovima ćirilice, podrška za ćirilična imena u sertifikatima za elektronski potpis, dodataka za preslovljavanje i ispis broja slovima koje je moguće preuzeti sa sajta projekta i instalirati u lokalizovani ili kancelarijski paket na engleskom jeziku, prema želji korisnika.</p>
<p>Pored rada na lokalizaciji popularisani su i<a href="http://www.b92.net/tehnopolis/vesti.php?nav_id=435180">plaćeni programi praksi</a> za studente unutar projekta OpenOffice.org koje sprovode kompanije Google, Oracle i Novell, uz zapaženo učešće studenata iz Srbije 2009. i 2010. godine.</p>
<p>OpenOffice.org 3.3 <a href="http://otvorenidokument.com/Tema-OpenOffice-org-3-3-Nove-mogucnosti">donosi nove mogućnosti</a>, bolju kompatibilnost sa Microsoft Office formatima dokumenata, poboljšanja u tablicama i prezentacijama. Deset godina od početka razvoja ovaj kancelarijski paket prešao je put od „slobodne alternative“ do izbora za preko stotinu miliona korisnika koji cene slobodu, pouzdanost i proširivost paketa OpenOffice.org uključujući i podršku za vodeći međunarodno standardizovani format, otvoreni dokument-format (ISO 26300).</p>
<p>Matematički fakultet u Beogradu će i u narednom periodu nastaviti da podržava projekat lokalizacije paketa na srpski jezik <a href="http://ooo.matf.bg.ac.rs/">obezbeđujući infrastrukturu</a> za saradnju učesnika i distribuciju instalacionih verzija. Saznajte kako možete da se pridružite zajednici i doprineti lokalizaciji <a href="http://sr.openoffice.org/projekat.html">na sajtu projekta</a> ili preko <a href="http://www.facebook.com/sropenoffice">stranice na Facebook-u</a>.</p>

</body>
</html>
