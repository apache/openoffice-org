<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org, nestašni desetogodišnjak</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org, nestašni desetogodišnjak</h1>

Beograd, 13. oktobar 2010. -<br/>
<h3>OpenOffice.org, nestašni desetogodišnjak</h3>

<p>Pre tačno deset godina kompanija Sun Microsystems učinila je nezamislivo i javno pod slobodnom licencom objavila kompletan izvorni kod tada slabo poznatog kancelarijskog paketa StarOffice. Pod oznakom „OpenOffice605“, arhiva veličine 200 MB objavljena je 13. oktobra 2010. na novom sajtu i projekat OpenOffice.org mogao je da počne.
</p><p>
OpenOffice.org je danas najpopularniji slobodni kancelarijski paket, a najnovije izdanje 3 preuzeto je u više stotina miliona kopija. Učesnici projekta, korisnici, najpoznatije IT kompanije koje razvijaju sopstvena rešenja zasnovana na OpenOffice.org, programeri hobisti i studenti širom sveta danas preko Interneta svakodnevno sarađuju i pripremaju poboljšanja i nove mogućnosti. OpenOffice.org je svojim poslovnim i modelom razvoja uveo revoluciju na tržištu kancelarijskog softvera i iz izdanja u izdanje postaje sve popularniji.
</p><p>
Tokom prvih deset godina OpenOffice.org nam je doneo pristupačan i kvalitetan osnovni računarski softver, paket dostupan na mnogim, a otvoren za sve jezike sveta, proširiv i slobodan. Od početka je snažno promovisao otvorene XML formate dokumenata sa javno dostupnom specifikacijom koji obezbeđuju nezavisnost korisnicima i sigurnost da dokumenti neće ostati zarobljeni u zaboravljenim verzijama.
</p><p>
Predvodnik je u usvajanju otvorenog dokument-formata, međunarodnog ISO standarda zapisa kancelarijskih dokumenata koji je podrazumevano dostupan u OpenOffice.org, a sada prisutan i u svim drugim relevantnim kancelarijskim paketima, na računarima, telefonima ili u oblaku.
</p><p>
OpenOffice.org predstavlja savremeni kancelarijski paket sa programima za obradu teksta, tablice, prezentacije, baze podataka. Radi na uobičajnim računarima i bez troškova licenciranja može da se besplatno i legalno preuzme sa sajta http://sr.openoffice.org i koristi na neograničenom broju računara.
</p><p>
Predstavlja atraktivnu platformu za razvoj novih softverskih proizvoda, kroz dodatke i proširenja ili posebno razvijenu funkcionalnost. Sadrži mogućnosti za povezivanje i integraciju sa drugim softverom u računarskoj mreži.
</p><p>
OpenOffice.org zajednica, baš kao nevaljali desetogodišnjak, ne prestaje da izaziva i nameće novi još slobodniji i otvoreniji razvoj, sa ciljem da u narednim godinama OpenOffice.org ubrzano postane prvi izbor još većeg broja korisnika i zadovoljstvo postojećih.
</p>
<p> </p>
<center>
<h3>Srećan rođendan, OpenOffice.org!</h3>
<br/>
<img src="http://sr.openoffice.org/news/OOo_cake.png" width="313px" height="315px" alt="Torta" /></center>

</body>
</html>
