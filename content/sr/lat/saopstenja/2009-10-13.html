<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>OpenOffice.org puni 9 godina!</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>OpenOffice.org puni 9 godina!</h1>

<p>
Kada je pre tačno devet godina, 13. oktobra 2000. godine zaživela <a href="http://sr.openoffice.org">veb stranica</a> projekta OpenOffice.org korisnici kancelarijskog softvera nisu imali širok izbor.
</p><p>
Slobodni formati i dobra interoperabilnost za laku saradnju korisnika različitih paketa izgledali su kao zauvek izgubljeni u napretku računarstva. Jer dok su u nastanku komercijalni paketi omogućavali rad u nekim primitivnim zajedničkim formatima, dodavanjem novih mogućnosti vremenom su se, činilo se nepovratno, udaljili.
</p><p>
Tokom 1999. godine kompanija Sun Microsystems, proizvođač SPARC računarske platforme, programskog jezika Java i operativnog sistema Solaris, preuzima nemačkog proizvođača softvera StarDivision i njihov proizvod kancelarijski paket StarOffice. U julu 2000. godine Sun Microsystems objavljuje da će izvorni kod paketa ponuditi zajednici slobodnog softvera sa željom da okupi korisnike i programere širom sveta da zajedničkim snagama uvedu revoluciju u tržište kancelarijskog softvera. 
</p>

<div style="float:right;margin: 20px;">
<img src="http://sr.openoffice.org/news/cake9.jpg" alt="Rođendanska torta" width="239px" height="298px"/><br/><small>foto: <a href="http://www.flickr.com/photos/spunfunkster/">spunfunkster</a>, CC <a href="http://creativecommons.org/licenses/by-nc-sa/2.0/deed.sr">BY-NC-SA</a>
</div>
<p>
<strong>Na današnji dan, 13. oktobra 2000. godine svetlost dana je ugledala veb stranica <a href="http://www.openoffice.org">www.openoffice.org</a>.</strong>
</p><p>
Sa svojim delovima, programom za obradu teksta, programom za tablice, programom za pripremu i izvođenje prezentacija i programom za šeme i crteže OpenOffice.org je spreman da odgovori na izazove modernog kancelarijskog paketa. Kako je reč o slobodnom softveru, kancelarijski paket OpenOffice.org može da se besplatno koristi u državnoj upravi, privredi, školstvu i kod kuće, bez ograničenja. Partneri, studenti i svi zainteresovani imaju garantovanu slobodu da proučavaju i prilagođavaju paket stvarajući potpuno nove proizvode. 
</p><p>
Pet godina kasnije pojavljuje se OpenOffice.org 2.0 i donosi bolju saglasnot sa Microsoft Office formatima. Deo paketa postaje i program za izradu i rad sa bazama podataka, OpenOffice.org Baza (engl. OpenOffice.org Base).
</p><p>
OpenOffice.org je bio pionir u usvajanju međunarodnog otvorenog standarda za zapis kancelarijskih dokumenata „ISO/IEC 26300:2006 Otvoreni dokument-format (ODF)“ koji se podrazumevano koristi u paketu. Upućeni znaju da je ODF jedini pravi format nezavisan od proizvođača koga danas podržavaju svi vodeći proizvođači softvera kao što su Microsoft, IBM, Google, itd. 
</p><p>
Ovaj format pruža novu vrednost korisnicima širom sveta, omogućava uštede, veću pouzdanost i predstavlja izbor za budućnost. Danas mnoge države u Evropskoj Uniji i šire su već usvojile preporuke za korišćenje ovog standarda u svojim administracijama.
</p><p>
Najnovije izdanje paketa OpenOffice.org 3.1.1 <a href="http://sr.openoffice.org/saopstenja/2009-08-31.html">objavljeno je 31. avgusta 2009. godine</a>. Naredno izdanje 3.2 očekuje se u novembru 2009. godine, neposredno nakon godišnje konferencije programera i korisnika, koja će se održati u Orvijetu u Italiji od 3. do 6. novembra.
</p><p>
Ukoliko već niste, <a href="http://sr.openoffice.org/preuzmi.html">preuzmite besplatno izdanje</a> na srpskom ili engleskom besplatno sa stranice projekta i isprobajte paket. Legalno ga zadržite ako vam se dopadne.
</p><p>
<strong>Srećan rođendan, OpenOffice.org, želimo ti sreću i još brži rast!</strong>
</p>

</body>
</html>
