<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Izdanje 2.4.1, na srpskom i engleskom</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Izdanje 2.4.1, na srpskom i engleskom</h1>

<p>
<strong>
Sa zadovoljstvom oglašavamo objavljivanje lokalizovanog izdanja 2.4.1 najpopularnijeg slobodnog kancelarijskog paketa OpenOffice.org, dostupno za GNU/Linuks i Microsoft Windows operativne sisteme.
</strong>
</p>
<p> </p>

<center>
<img src="http://sr.openoffice.org/docs/winsetup24/pics/p15.png" width="611px" height="425px" alt="Prozorčić o programu sa znakom sr.OpenOffice.org 2.4 i prozor Računa u pozadini" />
</center>

<p> </p>
<p>
Izdanje je realizovano kroz saradnju zajednice korisnika slobodnog softvera u Srbiji i Matematičkog fakulteta u Beogradu, a u okviru projekta lokalizacije slobodnog softvera Ministarstva za telekomunikacije i informatičko društvo Republike Srbije.
</p><p>
Jezičke nadogradnje koje OpenOffice.org čine kancelarijskim paketom sa najboljom podrškom za srpski jezik na tržištu uključuju program sa ispravku grešaka pri kucanju (engl. spelling checker), podršku za  označavanje nabrajanja slovima srpske ćirilice, ažurne lokalitete, program za preslovljavanje, ispravno ređanje latiničnih slova i dr.
</p><p>
Ove nadogradnje se mogu koristiti iz lokalizovanog ali i iz sučelja na engleskom jeziku ili na nekom drugom od preko 80 dostupnih jezika. Kako nadogradnje još uvek nisu deo zvaničnog OpenOffice.org izdanja,  svima koji koriste srpski jezik u dokumentima preporučuje se upotreba jedne od tri pune instalacije (ćirilica, latinica, engleski) sa <a href="http://sr.openoffice.org">http://sr.openoffice.org</a>.
</p><p>
Kompletno korisničko sučelje, preko 26000 poruka, je lokalizovano na srpski jezik, a u odnosu na izdanje 2.4 ispravljeno je preko 3000 poruka. Instalater za Microsoft Windows više ne ispisuje ružne „kuke i kvake“ pri
raspakivanju pred instalaciju. 
</p><p>
Listu novina dostupnih u izdanjima iz serije 2.4 možete preuzeti u <a href="http://sr.openoffice.org/news/OOo24.odt">otvorenom dokument-formatu (ODF)</a> ili kao <a href="http://sr.openoffice.org/news/OOo24.pdf">PDF</a>
</p><p>
Pored preuzimanja instalacionih datoteka, na veb lokaciji <a href="http://sr.openoffice.org">http://sr.openoffice.org</a> moguće je proširiti 
paket novim dodacima (npr. umetak za ispis broja slovima), pristupiti dostupnoj dokumentaciji i zatražiti podršku za ovaj kancelarijski paket u okviru zajednice.
</p><p>
<a href="http://sr.openoffice.org/preuzmi.html">Besplatno isprobajte</a> novo izdanje paketa OpenOffice.org, legalno ga zadržite ako vam se dopadne!
</p>
<p> </p>
<p>
Najzaslužniji za ovo izdanje su, po azbučnom redu, Igor Nestorović, Miloš Popović, Ljubiša Radovanović, Goran Rakić, Branko Tanović i Aleksandar Urošević. Oni se, kao i svi ostali učesnici u projektu okupljaju na dev@sr.openoffice.org dopisnoj listi (arhiva je <a href="http://openoffice.org/projects/sr/lists/dev/archive">javno dostupna</a>), a trenutno u završnicu ulazi dopuna lokalizacije za izdanje 
3.0 koje se očekuje u septembru. Nosilac projekta ispred Matematičkog fakulteta je prof. dr Duško Vitas.
</p>

</body>
</html>
