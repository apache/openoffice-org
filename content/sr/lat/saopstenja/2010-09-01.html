<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html>
<head>
  <title>Oracle podržava softversku revoluciju – proslava desetogodišnjice projekta OpenOffice.org</title>
  <meta http-equiv="Content-Type" content="text/html; charset=utf-8" />
  <style type="text/css" media="screen, projection">
/*<![CDATA[*/
<!--
  @import url(/styles/DeNoNav.css);
-->
/*]]>*/
  </style>
</head>
<body>

<h1>Oracle podržava softversku revoluciju – proslava desetogodišnjice projekta OpenOffice.org</h1>

<b>Budimpešta, 1. septembar 2010</b>

<h3>Oracle podržava softversku revoluciju – proslava desetogodišnjice projekta OpenOffice.org</h3>
<p>
OpenOffice.org, otvoreni dokument-format i korisnici su podjednako važni, izjavio je u sredu Majkl Bimer, potpredsednik  i generalni direktor Oracle Office, otvarajući godišnju međunarodnu OpenOffice.org konferenciju. Iako Bimer nije govorio o detaljima buduće strategije kompanije, jasno je potvrdio da će se nezaustavljiv rast OpenOffice.org proizvoda i zajednice nastaviti narednih godina. Pod naslovom „Decenija uspeha“ ovim je u zgradi mađarskog parlamenta u Budimpešti otvorena godišnja međunarodna OpenOffice.org konferencija.
</p><p>
Ovogodišnja konferencija je očekivana kao najvažnija do sada, a međunarodna IT zajednica osluškivala je poziciju  korporacije Oracle, američkog IT lidera, u vezi sa nastavkom podrške projektu OpenOffice.org nakon preuzimanja kompanije Sun Microsystems početkom godine.
</p><p>
Žolt Nitraj, državni sekretar za IT i komunikacije u Ministarstvu za nacionalni razvoj Mađarske pozvao je učesnike konferencije da se pridruže vladinom planu da „otvori zatvorene prozore administracije prema svetu kancelarijskih paketa otvorenog koda“. 
</p><p>
Njegovo prisustvo na svečanosti naglašava promenu državne politike prema softveru otvorenog koda u zemlji koja je podarila Džona fon Nojmana, svakako najznačajniju ličnost u istoriji računarstva. Pre samo dve godine glavni izvršni direktor kompanije Microsoft, Stiv Balmer bio je gost u mađarskom parlamentu na poziv tadašnjeg premijera Ferenca Đurčanja. Balmerova poseta ostala je međutim upamćena po incidentu na budimpeštanskom CEU univerzitetu kada ga je jajima zasuo lokalni student noseći majicu sa sloganom „Microsoft = korupcija“.
</p><p> </p>
<center>
<img src="http://sr.openoffice.org/news/ooocon2010.png" width="399px" height="279px" alt="OOoCon logo"  />
</center>
<p> </p><p>
Brojne države članice Evropske unije, uključujući Holandiju, Francusku i Poljsku, zahtevaju korišćenje softvera zasnovanog na otvorenim standardima u javnoj upravi od 2006. godine. Od 2002. godine EU je zvanično prihvatila upotrebu softvera otvorenog koda.
</p><p>
Usvajanje softvera otvorenog koda u kompanijama širom sveta zabeležilo je značajan rast prethodnih godina. Poznata kuća za istraživanje IT tržišta i konsalting, IDC, prikazala je da će prihodi od softvera otvorenog koda preći osam milijardi dolara do 2013. godine i da će uz složenu godišnju stopu rasta od 22.4% stati ispred skoro svih drugih kategorija softvera.
</p><p>
Oko 5000 IT profesionalaca su kao volonteri doprineli projektu OpenOffice.org od kada ga je kompanija Sun Microsystems započela u jesen 2000. godine. Najnovije izdanje ovog kancelarijskog paketa koristi više stotina miliona ljudi uz globalno tržišno učešće 15-20%, a dostupno je na preko 100 jezika. Na ovogodišnjoj OpenOffice.org konferenciji u mađarskoj prestonici tri dana će provesti više od 100 izlagača i oko 300 gostiju. Glavni organizator je organizacija ODFA Hungary.
</p>
<p> </p>
<table><tr>
<td width="300px">
Sajt konferencije<br/>
<a href="http://www.ooocon.org">www.ooocon.org</a><br/>
<br/>
Peter Szakal<br/>
Conference Organiser<br/>
<br/>
ODFA Hungary<br/>
+36-70-704-5669<br/>
szakal.peter@odfalliance.hu<br/>
</td><td width="300px">
Sajt OpenOffice.org<br/>
<a href="http://www.openoffice.org">www.openoffice.org</a>
</td><td width="300px">
OpenOffice.org u Srbiji<br/>
<a href="http://sr.openoffice.org">http://sr.openoffice.org</a><br/>
<br/>
Kontakt u Srbiji<br/>
<a href="http://sr.openoffice.org/kontakt.html">http://sr.openoffice.org/kontakt.html</a>
</td></tr>
</table>

</body>
</html>
