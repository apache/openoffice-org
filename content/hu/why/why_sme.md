type=page
title=Miért az Apache OpenOffice: vállalkozások
notice=https://www.apache.org/licenses/LICENSE-2.0
~~~~~~
![Miért az Apache OpenOffice: vállalkozások](/why/images/why_sme.png) # {.rfloatimg}

A 'sarki fűszerestől' a nagyvállalat óriásokig Vállalkozások sokasága választja az Apache OpenOffice programot üzleti dokumentumainak kezelésére.  A **rugalmas szövegszerkesztő**, a **hatékony táblázatkezelő**, a **dinamikus grafikai program**, az **adatbáziskezelő** és más összetevők egységeként az OpenOffice tökéletesen megfelel egy irodai szoftverrel szemben támasztott elvárásoknak.

Az OpenOffice magasszintű kompatibilitást biztosít más üzleti irodai szoftverekkel, azonban azok költségei és a licence miatti aggodalmak nélkül.

  - **A gond nélküli választás**

    A kisvállakozások számára az IT csak gondot és kiadást jelent. Az Apache OpenOffice egyszerűen a legkönnyebb és legolcsóbb módja annak, hogy biztosítsa az alapvető szoftvereszközöket, melyek egy fejlődő üzlet számára szükségesek. A több, mint 20 év fejlesztés eredményeként az OpenOffice egy kiforrott, stabil termék, mely problémamentes használatot garantál. A háttérben pedig értékes adatainak mindegyikét ISO szabvány szerinti formátumban tárolja - első programcsomagként a világon, mely megfelelt ezekenek az alapos munkát kívánó előírásoknak. Aogy egyre több cég fogadja be és alkalmazza ezt a szabványt, az irodai, könyvelő, tervező - vagy bármilyen más - szoftver között annyira egyszerű lesz az adatátadás, akár a fájl mentése és megniytása. Nincsenek átalakítási hibák, nem kell kétszer begépelni ugyanazt az információt - nem gond az IT sem.

  - **Jobb, de kompatibilis**

    Az Apache OpenOffice büszke más irodai programokkal való kompatibilitására. Azok a cégek, akik OpenOffice programra váltanak, egyszerűen csak viszik magukkal a meglévő fájljaikat. Tény, hogy az OpenOffice programra váltani egyszerűbb lehet, mint frissíteni egy új változatra csak azért, mert az üzleti szoftverének fejlesztője kiadott egy új programverziót. Az OpenOffice figyelembe veszi, hogy egy szervezet sem szigetelődhet el a többitől, s épp ezért biztosítja a fájlok cseréjét más irodai szoftverekkel - például azzal, melyet az Ön könyvelője használ. Lehetővé teszi PDF fájlok létrehozását azokra az esetekre, amikor irányitása alatt akarja tartani a dokumentumait miután azok elhagyták az irodáját.

  - **Nyitott az üzletre**

    Szerencsére az Apache OpenOffice teljesen ingyenes és mentes mindenféle apróbetűs résztől. Annyi számítógépre telepítheti, amennyire csak szeretné, arra használja amire csak akarja, ráadásul még másolatot is adhat belőle alkalmazottainak akár otthoni használatra is. Többé nem zavarja üzletmenetét a keménykezű szoftverellenőrzések fenyegetése. Még azzal sem kell törődnie, mit telepítsen - az OpenOffice egy teljeskörű programcsomag. Ha más nyelveken is használni szeretné az OpenOffice programot, egyszerűen csak telepítse hozzá a nyelvi csoamgokat.
