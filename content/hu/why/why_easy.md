type=page
title=Miért az Apache OpenOffice: könnyű használni
notice=https://www.apache.org/licenses/LICENSE-2.0
~~~~~~
![Miért az Apache OpenOffice? Könnyű használni](/why/images/why_easy.png) # {.rfloatimg}

Könnyű kiválasztani, könnyű feltelepíteni, könnyű megtanulni - az Apache OpenOffice könnyű választás az irodai programcsomagok között. Az OpenOffice teljesen kezdőknek is megfelelő, de ha Ön már használt másik programcsomagot, akkor sem lesz gond. Az OpenOffice - az ismerős képernyőkön és menükön keresztül - teljes mértékben hasznosítani fogja az Ön eddigi tapasztalatait és a fájlokat, amiket eddig létrehozott - nincs szükség az újraírásukra.

  - **Azonnal használható**

    Azok számára, akik már hozzászoktak valamilyen iradai szoftverhez, az Apache OpenOffice kellemes meglepetés lesz. Annyira egyértelmű! Tanulmányok igazolták, hogy könnyebb (és olcsóbb) Microsoft Office-ról OpenOffice-ra váltani, mint a Microsoft Office 2007-re frissíteni. Mivel az OpenOffice egyetlen szoftver, minden zökkenőmentesen működik az alkalmazások között. Még a segítségnyújtó is ugyanaz. Arra sem kell emlékeznie, hogy melyik alkalmazással készített egy dokumentumot - az OpenOffice a megfelelőt foja elindítani. Egy egyszerű internetes letöltéssel vagy cd-ről történő telepítéssel máris használatba vehet egy irodai programcsomagot.

  - **Nem kell újragépelni**

    Figyelembe vesszük, hogy sokan rendelkeznek már más irodai programcsomag által létrehozott fájlokkal. Az Apache OpenOffice nagyon nagyfokú pontossággal olvassa ezeket a fájlokat, nagyon megbízhatóvá téve ezzel az OpenOffice programra való áttérést. Tény, hogy érkezett már visszajelzés, miszerint az OpenOffice képes volt kezelni azokat a fájlokat, melyeket az eredeti szoftvercsomag sérültnek és használhatatlannak jelzett. Ha barátai vagy kollégái másfajta programot használnak, akkor is megoszthatja fájljait velük és olvashatja az ő fájljaikat - de ami még jobb megoldás: adjon nekik egy ingyenes Apache OpenOffice szoftvercsomagot!

  - **Egy közösség része**

    Amikor valami új dologba kezd, nagyszerű tudni, hogy emberek tízmilliói tették már ezt Ön előtt. Az Apache OpenOffice programot lelkes tízezrek nemzetközi közössége fejleszti, fordítja, támogatja és reklámozza. Ha várt már 'éveket' fizetett támogatású üzleti szoftverrel kapcsolatos segítségért, lelkes és felkészült önkéntesekből álló közösségünk támogatási munkája meglepetésként érheti Önt. Talán még az is előfordulhat, hogy épp azokkal folytat beszélgetést, akik fejlesztették vagy fordították az Ön által használt programot. Üdvözöljük közösségünkben!

