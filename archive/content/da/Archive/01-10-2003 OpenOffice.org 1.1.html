<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html lang="da">
<head>
  <title>DA.OpenOffice.org - OPENOFFICE.ORG ANNONCERER UDGIVELSEN AF OPENOFFICE.ORG VERSION 1.1</title>
  <meta http-equiv="content-type" content="text/html; charset=iso-8859-1" />
<script src="http://www.google-analytics.com/urchin.js" type="text/javascript">
</script>
    </head>
<body>
<div id="danskindhold">
<h2>OPENOFFICE.ORG ANNONCERER UDGIVELSEN AF OPENOFFICE.ORG VERSION 1.1</h2>
<p>(01-10 2003) OpenOffice.org er stolt af at kunne præsentere udgivelsen og tilgængeligheden af den nye version af den prisvindende kontorpakke, OpenOffice.org 1.1 til Windows (98/ME/NT/2000/XP), Linux (x86 & PowerPC), og Solaris[tm] OS (SPARC platform edition) på engelsk, tysk, italiensk, spansk, kinesisk (forenklet & traditionel), koreansk og japansk. Derudover arbejder oversætterhold på at udgive OpenOffice.org på yderligere sprog. Det danske oversætterhold forventer at have en dansk udgave klar om et par uger.</p>
<p>Kontorpakken er komplet med tekstbehandling, regneark, præsentation og andre elementer, som giver brugeren et revolutionerende åbent og fremtidssikret XML-filformat. I den nye udgave introduceres mange forbedringer og funktioner; blandt andet indbygget enkelt-kliks fileksport til PDF (Adobe Acrobat), indbygget fileksport til Macromedia Flash for præsentationer og tegninger, hurtigere opstart, forbedret understøttelse af MS Offices filformater, tilgængelighedsfunktioner samt en forbedret brugergrænseflade.</p>
<p>Takket være kontorpakkens open source licens (LGPL & SISSL) kan alle bruge, forbedre, ændre og distribuere kontorpakken frit i ubegrænset antal.</p>
<p>"Udgivelsen af version 1.1 af OpenOffice.org er en stor bedrift for OpenOffice.org-netværket," siger Curtis Sasaki, Vicepresident for desktop solutions hos Sun Microsystems, Inc. "Med den succesfulde indvielse af OpenOffice.org-konferencen tidligere i år, blev mange institutioner og individuelle bidragsydere inspireret af energien i netværket til at arbejde sammen med Sun om at skabe den hidtil mest stabile og kraftfulde udgivelse af OpenOffice.org, som er kernen i den nye StarOffice 7 kontorpakke."</p>
<p>"Nye funktioner som den indbyggede PDF-eksport og understøttelse af hjælpeteknologier vil fremskynde den hurtigt voksende og verdensomspændende brug af OpenOffice.org, StarOffice såvel som mere sikre, alternative skrivebordsmiljøer. Vi har oplevet, at medlemmer i netværket har arbejdet i dagevis for at færdiggøre de oversatte versioner. Det er denne form for entusiasme, som har været med til at gøre OpenOffice.org til et af de førende open source projekter i dag," tilføjer Sasaki.</p>
<p>Kontorpakken og dens kildekode kan hentes fra<br />
<a href="http://www.openoffice.org/dev_docs/source/download.html">http://www.openoffice.org/dev_docs/source/download.html</a>.</p>

<h3>Om OpenOffice.org</h3>
<p>OpenOffice.org er hjemsted for open source projektet og dets netværk af udviklere, brugere og markedsføringsfolk, der alle er ansvarlige for den igangværende udvikling af kontorpakken OpenOffice.org.</p>
<p>Missionen for OpenOffice.org er i fællesskab at skabe den førende, internationale kontorpakke, som vil køre på alle større platforme og give adgang til al funktionalitet og data gennem API'er og et XML-baseret filformat baseret på åbne komponenter.</p>
<p>Kontorpakken OpenOffice.org kan køre på FreeBSD, Windows (98/ME/2000/XP), Linux (x86 & PowerPC), Mac OS X og Solaris OS; mens udgivelser til andre operativsystemer og computerplatforme, herunder IRIX, HP-UX, Tru64, Linux (Alpha), Linux (ARM), Linux (Itanium2) er under udvikling.</p>
<p>OpenOffice.org er skrevet i C++ og har dokumenterede API'er licenseret under open source licenserne GNU Lesser General Public License (LGPL) og Sun Industry Standards Source License (SISSL). OpenOffice.org er blevet hentet over 20 millioner gange i løbet af projektets levetid. Grundlæggeren af OpenOffice.org-projektet er Sun Microsystems, Inc. Sun markedsfører StarOffice[tm] kontorpakken, som bygger på koden fra OpenOffice.org.</p>
<p>En mere detaljeret pressemeddelelse og et pressesæt kan hentes fra<br />
<a href="http://www.openoffice.org/about_us/1.1press_release.html">http://www.openoffice.org/about_us/1.1press_release.html</a>.</p>

<p>Yderligere information kan fås ved henvendelse til:<br/>
Sam Hiser<br />
OpenOffice.org Marketing Project<br />
swhiser&#64;openoffice.org<br />
(917) 375-8644<br />
<br />
Louis Suarez-Potts<br />
OpenOffice.org Community Manager<br />
louis&#64;openoffice.org<br />
(510) 384-3843<br />
<br />
Erwin Tenhumberg<br />
Product Marketing Manager, Desktop Solutions Group<br />
Sun Microsystems, Inc.<br />
erwin.tenhumberg&#64;sun.com</p>
<p>Pressemedelelsen er oversat af Søren Thing Pedersen &lt;<a href="mailto:thing&#64;openoffice.org">thing&#64;openoffice.org</a>&gt;, Projektleder for OpenOffice.org i Danmark.</p>
</div>
</body>
</html>